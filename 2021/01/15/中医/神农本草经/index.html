<!DOCTYPE html>
<html lang="en">

<head>
  <meta charset="utf-8">
  <meta name="viewport" content="width=device-width, initial-scale=1, maximum-scale=1">
  
  
  
  <meta name="description" content="一个程序员的学习、工作日志">
  
  <title>
    神农本草经 |
    
    码农军哥
  </title>
  
    <link rel="shortcut icon" href="/favicon.ico">
    
  
<link rel="stylesheet" href="/css/style.css">

  
  
<link rel="stylesheet" href="/fancybox/jquery.fancybox.min.css">

  
  
<script src="/js/pace.min.js"></script>

<meta name="generator" content="Hexo 5.4.0"><link rel="alternate" href="/atom.xml" title="码农军哥" type="application/atom+xml">
</head>

<body>
  <main class="content">
    <section class="outer">
  <article id="post-中医/神农本草经" class="article article-type-post" itemscope
  itemprop="blogPost" data-scroll-reveal>

  <div class="article-inner">
    
    <header class="article-header">
      

<h1 class="article-title" itemprop="name">
  神农本草经
</h1>



    </header>
    

    
    <div class="article-meta">
      <a href="/2021/01/15/%E4%B8%AD%E5%8C%BB/%E7%A5%9E%E5%86%9C%E6%9C%AC%E8%8D%89%E7%BB%8F/" class="article-date">
  <time datetime="2021-01-15T07:41:20.000Z" itemprop="datePublished">2021-01-15</time>
</a>
      
    </div>
    

    
    
<div class="tocbot"></div>

    

    <div class="article-entry" itemprop="articleBody">
      
      
      
      <h2 id="《神农本草经》简介"><a href="#《神农本草经》简介" class="headerlink" title="《神农本草经》简介"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-1-0.html">《神农本草经》简介</a></h2><p>《神农本草经》又名《神农本草》，简称《本草经》、《本经》，我国现存最早的药学专着。撰人不详，“神农”为托名。其成书年代自古就有不同考论，或谓成于秦汉时期，或谓成于战国时期。原书早佚，现行本为后世从历代本草书中集辑的。该书最早着录于《隋书·经籍志》，载“《神农本草》，四卷，雷公集注”。《旧唐书·经籍志》、《唐书·艺文志》均录“《神农本草》，三卷”，宋《通志·艺文略》录“《神农本草》，八卷，陶隐居集注”，明《国史经籍志》录“《神农本草》，三卷”，《清史稿·艺文志》录“《神农本草》，三卷”。历代有多种传本和注本，现存最早的辑本为明卢复辑《神农本经》（1616），流传较广的是清孙星衍、孙冯翼辑《神农本草经》（1799），以及清顾观光辑《神农本草经》（1844）、日本森立之辑《神农本草经》（1854）。</p>
<span id="more"></span>

<p>神农，古传说中“三皇”之一，传称神农尝百草始有医药，书名冠以神农为尊古之风的假托。现行本为清孙星衍、孙冯翼辑。孙星衍（1753～1818），字伯渊，又字渊如，清代江苏阳湖（今武进）县人。乾隆五十二年（1787）第进士，历官翰林院编修、刑部主事等，一生博览群书，贯通经史、训诂、诸子、医药，除辑本书外，尚有《素女方》、《秘授清宁丸方》、《服盐药法》等著，于古代医籍整理多有贡献。</p>
<p>书凡3卷，载药365种，其中植物药252种，动物药67种，矿物药46种。根据药物的效能和使用目的不同，分为上、中、下三品，立为3卷分别论述。卷1为“上经”，论“上药一百二十种，为君，主养命以应天，无毒，多服、久服不伤人。欲轻身益气、不老延年者，本上经”。卷2为“中经”，论“中药一百二十种，为臣，主养性以应人，无毒、有毒，斟酌其宜。欲遏病补赢者，本中经”。卷3为“下经”，论“下药一百二十五种，为佐使，主治病以应地，多毒，不可久服。欲除寒热邪气、破积聚、愈疾者，本下经”。</p>
<p>本书系统地总结了我国秦汉以前的药学知识和用药经验，为中药学和方剂学的发展奠定了基础，至今仍是研究中药和方剂的最重要的经典文献之一。首先，在药学方面，所论365种药物的疗效真实可靠，至今仍是临床常用药；创立了药有“四气”、“五味”的理论，和药分上、中、下“三品”的分类方法，并反映了部分化学知识。其次，在方剂学方法，指出药可单用亦可组方配用，创立了药物之间“七情合和”理论和组方配伍的“君臣佐使”原则，总结了丸、散、汤、酒、膏等基本剂型。再次，在用药方面，提出了辨证用药的思想，所论药物适应病症达170多种，对用药剂量，时间等都有具体规定。</p>
<p>《神农本草经》标志着中国药学的诞生。后世对它进行注释、补充，形成了众多的本草文献。较早的有汉魏之际的补注本《《名医》别录》、梁陶弘景的《《本草经》集注》（494），后有明缪希雍撰《《神农本草》疏》（1625），清代张志聪撰《本草崇原》（1663）、徐大椿撰《《神农本草》百种录》（1736）、邹澍撰《本经疏证》（1837），今有尚志钧著《《神农本草》校点》（1981）等。</p>
<h2 id="邵序"><a href="#邵序" class="headerlink" title="邵序"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-2-0.html">邵序</a></h2><p>《记》曰：医不三世，不服其药。郑康成曰：慎物齐也。孔冲远引旧说云：三世者，一曰《黄帝针灸》，二曰《神农本草》，三曰素女脉诀。康成《周礼》注，亦曰：五药，草、木、虫、石、谷也。其治合之齐，则存乎神农子仪之术，是礼记注所谓慎物齐者，犹言治合之齐，指本草诸书而言也。冲远既引旧说，复疑其非郑义过矣。汉书引本草方术而艺文志阙载，贾公彦引中经簿，有子仪《本草经》一卷，不言出于神农。至隋经籍志，始载《神农本草》三卷，与今分上中下三品者相合，当属汉以来旧本。隋志又载雷公本草集注四卷，蔡邕本草七卷，今俱不传。自别录以后，累有损益升降，随时条记，或传合本文，不相别白，据陆元朗经典释文所引，则经文与《名医》所附益者，合并为一，其来旧矣。孙君伯渊偕其从子因《大观本草》黑白字书，厘正神农本经三卷，又据太平《御览》引经云，生山谷生川泽者，定为本文，其有预章，朱崖，常山，奉高，郡县名者，定为后人羼入。释本草者，以《吴普》本为最古。散见于诸书征引者，缀集之以补《大观本》所未备，疏通古义，系以考证，非澹雅之才，沈郁之思，未易为此也。古者协阴阳之和，宣赢缩之节，凡夫含声负气，以及倒生旁达，蠉飞蝡动之伦，胥尽其性，遇物能名，以达于利用生生之具，儒者宜致思焉。淮南王书曰：地黄主属骨，而甘草主生肉之药也。又曰大戟去水，葶苈愈张，用之不节，乃反为病。论衡曰：治风用风，治热用热，治边用蜜丹；潜夫论曰：治疾当真人参，反得支罗服，当得麦门冬，反蒸横麦，已而不识真，合而服之，病以浸剧，斯皆神农之绪言，惟其赡涉者博，故引类比方，悉符药论，后儒或忽为方技家言，渔猎所及，又是末师而非往古，甚至经典所载鸟兽草木，亦辗转而昧其名，不已慎乎！后汉书华陀传，《吴普》从陀学，依准陀疗，多所全济，陀以五禽之戏别传，又载魏明帝使普为禽戏，普以其法语诸医，疑其方术相传，别有奇文异数。今观普所释本草，则神农、黄帝、岐伯、雷公、桐君、医和、扁鹊，以及后代《名医》之说，靡不赅载，则其多所全济，由于稽考之勤，比验之密，而非必别有其奇文异数，信乎！非读三世书者，不可服其药也。世俗所传黄帝、神农、扁鹊之书，多为后人窜易，余愿得夫闳览博物者为之是正也。因孙君伯仲校定本草，而发其端，至其书考证精审，则读者宜自得之。</p>
<p>余姚邵晋涵序。</p>
<h2 id="张序"><a href="#张序" class="headerlink" title="张序"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-3-0.html">张序</a></h2><p>儒者不必以医名。而知医之理，则莫过于儒者。春秋时，和与缓，神于医者也。其通周易，辨皿虫之义，医也而实儒也。世之言医者，必首推神农，然使神农非与太乙游，则其传不正，非作赭鞭钩。巡五岳四读。则其识不广，非以土地所生万千类，验其能治与否，则其业不神，传不正，识不广。业不神，难日取玉石草木禽兽虫鱼米谷之属，历试之，亲尝之，亦仅与商贾市贩等耳，于医乎何与。吾故曰神农，千古之大儒也，考崇文总目，载食品一卷，五脏论一卷，皆系之神农。其本久不传，传之者，《神农本草》耳，而亦无专本。唐审元裒辑之，书录解题，谓之《大观本草》，读书志谓之证类本草。厥后缪希雍有疏，卢之颐有乘雅半偈，皆以本经为之主，然或参以臆说，或益以衍断，解愈纷，义愈晦，未有考核精审。卓然有所发明者，则证古难，证古而折衷于至是，为尤难。孙渊如观察，偕其从子凤卿，辑《神农本草》三卷，于《吴普》《名医》外，益以《说文》、《尔雅》、《广雅》、《淮南子》、《抱朴子》诸书。不列古方，不论脉证，而古圣殷殷治世之意，灿然如列眉。孔子曰，多识于鸟兽草木之名，又曰致知在格物，则是书也。非徒医家之书，而实儒家之书也，其远胜于希雍之颐诸人也固宜。或以本草之名始见汉书，平帝纪、楼护传，几有疑于《本草经》者，然神农始尝百草，始有医药，见于三皇纪矣，因三百六十五种注释为七卷，见于陶隐居别录矣，增一百十四种，广为二十卷，《唐本》草宗之，增一百三十三种，孟昶复加厘定，蜀本草又宗之，至郡县本属后人所附益，经但云生山谷生川泽耳。洪范以康宁为福，雅颂称寿考万年，又何疑于久服轻身延年，为后世方士之说哉，大抵儒者之嗜学如医然。渊源，其脉也，覆审，其胗视也，辨邪正，定是非，则温寒平热之介也。观察方闻缀学，以鸿儒名，海内求其著述者，如金膏水碧之珍，凤卿好博闻，研丹吮墨，日以儒为事。则上溯之羲皇以前，数千年如一日，非嗜之专且久而能然耶。顾吾独怪是编中，无所谓治书癖者，安得起神农而一问之。</p>
<p>嘉庆四年，太岁在已未，冬十月望日，宣城张炯撰于瞻园之灌术庄。</p>
<h2 id="孙序"><a href="#孙序" class="headerlink" title="孙序"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-4-0.html">孙序</a></h2><p>《神农本草》三卷，所传白字书。见《大观本草》。按嘉佑补注序云，所谓神农本经者，以朱字《名医》因神农旧条，而有增补者；以墨字间于朱字。开宝复位序云，旧经三卷，世所流传，《名医》别录，互为编纂，至梁贞白先生陶弘景，乃以别录参其本经，朱墨杂书，时谓明白。据此则宋所传黑白字书，实陶弘景手书之本，自梁以前，神农、黄帝、岐伯、雷公、扁鹊，各有成书，魏《吴普》见之，故其说药性主治，各家殊异，后人纂为一书，然犹有旁注，或朱墨字之别，本经之文以是不乱。旧说，本草之名，仅见汉书平帝纪及楼护传，予按艺文志有神农黄帝食药七卷，今本为食禁，贾公彦《周礼》医师疏，引其文，正作食药。宋人不考，遂疑本草非七略中书。贾公彦引中经簿，又有子仪《本草经》一卷，疑亦此也。梁七录有《神农本草》三卷，其卷数不同者，古今分合之异。神农之世，书契未作，说者以此疑经，如皇甫谧言，则知四卷成于黄帝。陶弘景云，轩辕以前，文字未传，药性所主，尝以识识相因，至于桐雷，乃著在于编简，此书当于素问同类，其言良是。且艺文志，农、兵、五行、杂占、经方、神仙诸家，俱有神农书，大抵述作有本，其传非妄，是以《博物志》云，太古书今见存，有神农经、春秋传注，贾逵以三坟为三皇之书，神农预其列。《史记》言，秦始皇不去医药卜筮之书，则此经幸与周易并存。颜之推家训乃云，本草神农所述，而有豫章、朱崖、赵国、常山、奉高、真定、临淄、冯翊等郡县名，出诸药物，皆由后人所羼，非本文。陶弘景亦云，所出郡县，乃后汉时制，疑仲景元化等所记，按嶭综注张衡赋，引《本草经》，太一禹余粮，一名石脑，生山谷，是古本无郡县名；太平《御览》，引经上云，生山谷或川泽，下云生某山某郡，明生山谷，本经文也。其下郡县，《名医》所益，今《大观本》，俱作黑字，或合其文，云某山川谷，某郡川泽，恐传写之误，古本不若此，仲景元化后，有《吴普》李当之，皆修此经，当之书，世少行用。魏志华陀传，言普从陀学，隋经籍志称《吴普》本草，梁有六卷，嘉祐本草云，普修《神农本草》，成四百四十一种，唐经籍志，尚存六卷，今广内不复存，惟诸书多见引。据其说药性，寒温五</p>
<p>味最为详悉，是普书宋时已佚，今其文惟见掌禹锡所引，艺文类聚、初学记、后汉书注、事类赋诸书，太平《御览》，引据尤多，足补大观所缺，重是别录前书，因采其文附于本经，亦略备矣。其普所称，有神农说者，即是本经，大观或误作黑字，亦据增其药物，或数浮于三百六十五种，由后人以意分合，难以定之。其药名，有禹余粮、王不留行、徐长卿、鬼督邮之属，不类太古时文，按字书以禹为虫，不必夏禹，其余名号，或系后人所增，或声音传述，改古旧称之致，又经有云，宜酒渍者，或以酒非神农时物，然本草衍义，已据素问，首言以妄为常，以酒为浆，谓酒自黄帝始，又按文选注引《博物志》，亦云杜康作酒，王著与杜康绝交书曰，康字仲宁，或云黄帝时人，则俱不得疑经矣。孔子云，述而不作，信而好古。</p>
<p>又云，多识于鸟兽草木之名，今儒家拘泥耳目，未能及远，不覩医经本草之书，方家循守俗书，不察古本药性异同之说，又见明李时珍作本草纲目，其名已愚，仅取《大观本》，割裂旧文，妄加增驳，迷误后学。予与家凤卿集成是书，庶以辅冀完经，启蒙方伎，略以所知，加之考证，本经云，上药本上经，中药本中经，下药本下经，是古以玉石草木等，上中下品，分卷，而序录别为一卷，陶序朱书云，《本草经》卷上，注云，序药性之源本，论病名之形论，卷中云。玉石草木三品，卷下云虫兽果菜米合三品，此《名医》所改，今依古为次，又帝王世纪，及陶序，称四卷者，掌禹锡云，按旧本亦作四卷。韩保昇又云，《神农本草》上、中、下、并序录，合四卷、若此，则三四之异以有序录，则《抱朴子》养生要略。太平《御览》所引起神农经，或云问于太乙子，或引太乙子云云，皆经所无。或亦在序录中，后人节去之耳，至其经文或以痒为养，创为疮。淡为痰，注为蛀，沙为砂，兔为菟之类，皆由传写之误，据古订正，勿嫌惊俗也，其辨析物类，引据诸书，本之《毛诗》，《尔雅》，《说文》，方言，《广雅》，诸子杂家，则凤卿增补之力俱多云.</p>
<p>阳湖孙星衍撰。</p>
<h2 id="周序"><a href="#周序" class="headerlink" title="周序"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-5-0.html">周序</a></h2><p>着本草者，代有明哲矣，而求道者必推本于神农，以为神圣之至诚尽性，其兴物以全民，义至精而用至大也。历三代之世以迄秦汉，守其书而传习之，盖无敢违其教者。自陶贞白杂入《名医别录》，朱墨分书，其书无传本矣。至宋以降，朱墨互淆，其书无真本矣。纷纭散乱，千有余岁，好古者乃欲一一收拾以复其旧，亦难矣哉。故灵胎徐氏有《本草百种录》，修园陈氏有《本草经读》，各于经旨有所发明。不愧述者，要止体厥功能，以便世用。而于三品之全物，卒阙焉而无闻，久之乃得顾氏辑本，复于同郡石埭徐氏借得孙氏辑本二书，皆以用，一无所发。盖孙氏本非知医者，此无足怪。乃于名物形状，亦徒罗列富有，莫正是非。如水萍则并列。柳华则柽杞同称。如此之类，未可殚举。然而备录前文。以待来哲之论定胜九谷长，其可实谷而苗草耶。二种出入，嫌入于妄作矣。尤异者，孙顾二书，同出大观，而三品互殊，几于十二。顾氏诋孙不考《本经》目录，故三品种数，显与名例相违。夫《本经》目录，载在《李氏纲目》第二卷，昭昭者也。孙氏之辑此书，不可谓不勤者矣，独于此忽焉而不一寓目耶？岂谓《本经》久无真本，安所得其目录？李氏所述不足据耶。然而名例相违又何也。夫数典者经生之空谈，而无与于医之实用者也。天下无无用之物，而患无用物之人。物无不乐效用于人，而人每至于负物。是书也，苟不求所以用之，即名物品数，尽如神农之旧，而何所济于世古圣垂教之深心，历代贤士表章之盛意，其在是耶。用药一用兵也抑独何哉？学海虑古籍之湮也，亟为刊布而叙其梗概如此，以见舍顾而从孙者，亦取征引之富赡耳。至于名象之是非，功用之变化，在善读者之自得之矣。</p>
<p>时光绪辛卯秋仲建德周学海之记</p>
<h2 id="上经（上品）"><a href="#上经（上品）" class="headerlink" title="上经（上品）"></a>上经（上品）</h2><p>上药一百二十种，为君，主养命以应天，无毒。多服、久服不伤人。欲轻身益气，不老延年者，本上经。</p>
<p>丹沙、云母、玉泉、石钟乳、涅石、消石、朴消、滑石、石胆、空青、曾青、禹余粮、太乙余粮、白石英、紫石英、五色石脂、白青、扁青（右玉石，上品一十八种，旧同）。</p>
<p>菖蒲、鞠华、人参、天门冬、甘草、干地黄、术、菟丝子、牛膝、充蔚子、女萎、防葵、柴胡、麦门冬、独活、车前子、木香、署豫、薏苡仁、泽泻、远志、龙胆、细辛、石斛、巴戟天、白英、白蒿、赤箭、奄闾子、析蓂子、蓍实、赤、黑、青、白、黄、紫芝（六芝）、卷柏、蓝实、芎、蘼芜、黄连、络石、蒺藜子、黄耆、肉松容、防风、蒲黄、香蒲、续断、漏芦、营实、天名精、决明子、丹参、茜根、飞廉、五味子、旋华、兰草、蛇床子、地肤子、景天、茵陈、杜若、沙参、白兔藿、徐长卿、石龙刍、薇衔、云实、王不留行、升麻、青蘘、姑活、别羁、屈草、淮木（右草上品七十三种，旧七十二种）。</p>
<p>牡桂、菌桂、松脂、槐实、枸杞、柏实、伏苓、榆皮、酸枣、蘖木、干漆、五加皮、蔓荆实、辛夷、桑上寄生、杜仲、女贞实、木兰、蕤核、橘柚、（右木上品二十种，旧一十九种）。</p>
<p>发皮（右人一种，旧同）。</p>
<p>龙骨、麝香、牛黄、熊脂、白胶、阿胶（右兽上品六种旧同）。</p>
<p>丹雄鸡、雁肪（右禽上品二种，旧同）。</p>
<p>石蜜、蜂子、蜜腊、牡蛎、龟甲、桑螵蛸、海蛤、文蛤、蠡鱼、鲤鱼胆（右蠡鱼上品一十种，旧同）。</p>
<p>藕实茎、大枣、葡萄、蓬蔂、鸡头实（右果上品五种，旧六种）</p>
<p>胡麻、麻贲（右米谷上品二种，旧三种）。</p>
<p>冬葵子、苋实、瓜蒂、瓜子、苦菜（右菜上品五种，旧同）。</p>
<h3 id="玉石"><a href="#玉石" class="headerlink" title="玉石"></a>玉石</h3><h4 id="丹沙"><a href="#丹沙" class="headerlink" title="丹沙"></a>丹沙</h4><p>  味甘、微寒。</p>
<p>  主身体<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>百病，养精神，安魂魄，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，明目，杀精魅<a target="_blank" rel="noopener" href="https://www.yixue.com/%E9%82%AA">邪</a>恶鬼。久服，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>不老。能化为汞，生山谷。（太平《御览》引，多有生山谷三字，《大观本》，作生符陵山谷，俱作黑字，考生山谷是经文，后人加郡县耳，宜改为白字，而以郡县为黑字，下皆仿此）。</p>
<p>  《吴普》本草曰：丹沙，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>甘、黄帝苦，有毒。<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦，李氏大寒，或生武陵，采无时，能化未成<a target="_blank" rel="noopener" href="https://www.yixue.com/%E6%B0%B4%E9%93%B6">水银</a>，畏<a target="_blank" rel="noopener" href="https://www.yixue.com/%E7%A3%81%E7%9F%B3">磁石</a>，恶<a target="_blank" rel="noopener" href="https://www.yixue.com/%E5%92%B8%E6%B0%B4">咸水</a>（太平《御览》）。</p>
<p>  《名医》曰：作末，名真朱，光色如<a target="_blank" rel="noopener" href="https://www.yixue.com/%E4%BA%91%E6%AF%8D">云母</a>，可折者良，生符陵山谷，采无时。</p>
<p>  案《说文》云：丹，巴越之赤石也，<a target="_blank" rel="noopener" href="https://www.yixue.com/%E8%B1%A1">象</a>采丹井、象丹形，古文作日，亦作彤、沙、<a target="_blank" rel="noopener" href="https://www.yixue.com/%E6%B0%B4">水</a>散石也。澒，丹沙所化为水<a target="_blank" rel="noopener" href="https://www.yixue.com/%E9%93%B6">银</a>也。管子地数篇云：山上有丹沙者，其下有金，《淮南子》地形训云：赤夭七百岁生赤丹，赤丹七百岁生赤澒。高诱云：赤丹，丹沙也。《山海经》云：丹<a target="_blank" rel="noopener" href="https://www.yixue.com/%E7%B2%9F">粟</a>，粟、沙，音之缓急也，沙，旧作砂非，汞，即澒省文。《列仙传》云：赤斧能作水澒，炼丹，与<a target="_blank" rel="noopener" href="https://www.yixue.com/%E6%B6%88%E7%9F%B3">消石</a>服之，按金石之药。古人云久服轻身延年者谓当避谷，绝人道，或服数十年乃效耳。今人和肉食服之，遂多相反，转以成疾，不可疑古书之<a target="_blank" rel="noopener" href="https://www.yixue.com/%E8%99%9A%E8%AF%81">虚证</a>。</p>
<h4 id="云母"><a href="#云母" class="headerlink" title="云母"></a>云母</h4><p>  味甘平。</p>
<p>  主身皮死肌，中<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>热，如在车船上，除<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，安<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，益子精，明目，久服轻身延年。一名云珠，一名云华，一名云英，一名云液，一名云沙，一名<a target="_blank" rel="noopener" href="https://www.yixue.com/%E7%A3%B7">磷</a>石，生山谷。</p>
<p>  《名医》曰：生太山，齐卢山，及琅邪，北定山石间，二月采（此录《名医》说者，即是仲景元化，及普所说，但后人合之，无从别耳，亦以补普书不备也）。</p>
<p>  案《列仙传》云：方回，炼食云母。《抱朴子·仙药》云：云母有五种，五色并具，而多青者，名云英，宜以春服之。五色并具，而多赤者，名云珠。宜以夏服之。五色并具，而多白者，名云液，宜以秋服之。五色并具，而多黑者，名云母，宜以冬服之。但有青黄二色者，名云沙，宜以季夏服之。晶晶纯白名磷石，可以四时长服之也。李善文选注：引异物志，云母一名云精，人地万岁不朽，《说文》无磷字。玉篇云：磷薄也，云母之别名。</p>
<h4 id="玉泉"><a href="#玉泉" class="headerlink" title="玉泉"></a><a target="_blank" rel="noopener" href="https://www.yixue.com/%E7%8E%89%E6%B3%89">玉泉</a></h4><p>  味甘平。</p>
<p>  主五藏百病，柔筋强骨，安魂魄，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，益气，久服耐寒暑（《御览》引耐字多作能，古通），不饥渴，不老神仙。人临死服五斤，死三年色不变。一名玉札（《御览》引作玉浓，初学记引云，玉<a target="_blank" rel="noopener" href="https://www.yixue.com/%E6%A1%83">桃</a>，服之长生不死，《御览》又引云，玉桃，服之长生不死，若不得早服之，临死日服之，其尸毕天地不朽，则朼疑当作桃），生山谷。</p>
<p>  《吴普》曰：玉泉，一名<a target="_blank" rel="noopener" href="https://www.yixue.com/%E7%8E%89%E5%B1%91">玉屑</a>，神农岐伯雷公，甘；李氏，平。畏冬华，恶青<a target="_blank" rel="noopener" href="https://www.yixue.com/%E7%AB%B9">竹</a>（《御览》），白玉朼如白<a target="_blank" rel="noopener" href="https://www.yixue.com/%E5%A4%B4">头</a>公（同上，事类赋引云，白玉体如白首翁）。</p>
<p>  案《周礼》玉府：王斋，则供食玉。郑云：玉是阳精之纯者，食之以御水气。</p>
<p>  郑司农云：王斋，当食玉屑。《抱朴子·仙药》云：玉可以乌米<a target="_blank" rel="noopener" href="https://www.yixue.com/%E9%85%92">酒</a>，及<a target="_blank" rel="noopener" href="https://www.yixue.com/%E5%9C%B0%E6%A6%86">地榆</a>酒，化之为水，亦可以<a target="_blank" rel="noopener" href="https://www.yixue.com/%E8%91%B1">葱</a>浆，消之为炲，亦可饵以为丸，亦可烧以为粉，服之，一年以上，入水不沾，入火不灼，刃之不伤，百毒不犯也。不可用已成之器，伤人无益，当得璞玉，乃可用也，得于阗国白玉尤善，其次有南阳徐善亭部界界中玉，及日南，卢容水中玉，亦佳。</p>
<h4 id="石钟乳"><a href="#石钟乳" class="headerlink" title="石钟乳"></a><a target="_blank" rel="noopener" href="https://www.yixue.com/%E7%9F%B3%E9%92%9F%E4%B9%B3">石钟乳</a></h4><p>  味甘温。</p>
<p>  主咳逆上气，明目益精，安五藏，通<a target="_blank" rel="noopener" href="https://www.yixue.com/%E7%99%BE%E8%8A%82">百节</a>，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，下乳汁（《御览》引云，一名留公乳，《大观本》，作一名公乳，黑字）。生山谷。</p>
<p>  《吴普》曰：钟乳，一名虚中，神农辛，<a target="_blank" rel="noopener" href="https://www.yixue.com/%E6%A1%90">桐</a>君黄帝医和甘，扁<a target="_blank" rel="noopener" href="https://www.yixue.com/%E9%B9%8A">鹊</a>甘无毒（《御览》引云李氏，大寒）。生山谷（《御览》引云，太山山谷）。阴处岸下，溜汁成（《御览》引作溜汁所成聚），如乳汁，黄白色，空中相通。二月三月采，阴干（凡《吴普》本草，掌禹<a target="_blank" rel="noopener" href="https://www.yixue.com/%E9%94%A1">锡</a>所引者不复注，惟注其出《御览》诸书者）。</p>
<p>  《名医》曰：一名公乳，一名<a target="_blank" rel="noopener" href="https://www.yixue.com/%E8%8A%A6">芦</a>石，一名夏石，生少室及太山，采无时。</p>
<p>  案《范子计然》云：石钟乳出武都，黄白者善（凡引计然，多出事文类聚，文选注，《御览》，及《大观本草》）。《列仙传》云：卬疏，煮石髓而服之，谓之石钟乳，钟当为潼，《说文》云乳汁也，钟假音字。</p>
<h4 id="涅石"><a href="#涅石" class="headerlink" title="涅石"></a>涅石</h4><p>  （旧作<a target="_blank" rel="noopener" href="https://www.yixue.com/%E7%9F%BE%E7%9F%B3">矾石</a>，据郭璞注，《山海经》，引作涅石）</p>
<p>  味酸寒。</p>
<p>  主<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，白沃阴蚀，恶创，目<a target="_blank" rel="noopener" href="https://www.yixue.com/%E7%97%9B">痛</a>，坚筋骨齿。炼饵服之，轻身不老，增年。一名羽涅，生山谷。</p>
<p>  《吴普》曰：矾石一名羽涅，一名羽泽，神农岐伯酸，扁鹊咸，雷公酸，无毒，生河西，或陇西，或武都，<a target="_blank" rel="noopener" href="https://www.yixue.com/%E7%9F%B3%E9%97%A8">石门</a>。采无时，岐伯，久服伤人骨（《御览》）。</p>
<p>  《名医》曰：一名羽泽，生河西，及陇西，武都，石门，采无时。</p>
<p>  案《说文》无矾字，玉篇云：矾石也，涅，矾石也、《西山经》云：女床之山，其阴多涅石。郭璞云即矾石也，楚人名为涅石，秦名为羽涅也，《<a target="_blank" rel="noopener" href="https://www.yixue.com/%E6%9C%AC%E8%8D%89%E7%BB%8F">本草经</a>》，亦名曰涅石也，《范子计然》云：矾石出武都。《淮南子》俶真训云：以涅染缁。高诱云：涅，矾石也，旧，涅石作矾石，羽涅作羽涅非。</p>
<h4 id="消石"><a href="#消石" class="headerlink" title="消石"></a>消石</h4><p>  味苦寒。</p>
<p>  主五藏积热，胃张闭，涤去蓄结饮食，推陈致新，除邪气。炼之如膏，久服轻身（《御览》引云一名<a target="_blank" rel="noopener" href="https://www.yixue.com/%E8%8A%92%E7%A1%9D">芒硝</a>，《大观本》作黑字）。生山谷。</p>
<p>  《吴普》曰：消石，神农苦，扁鹊甘（凡出掌禹锡所引，亦见《御览》者，不箸所出）。</p>
<p>  《名医》曰：一名芒硝，生益州，及五都，陇西，西羌，采无时。</p>
<p>  案《范子计然》云：<a target="_blank" rel="noopener" href="https://www.yixue.com/%E7%A1%9D%E7%9F%B3">硝石</a>出陇道，据《名医》，一名芒硝，又别出<a target="_blank" rel="noopener" href="https://www.yixue.com/%E8%8A%92%E6%B6%88">芒消</a>条，非；北山经云：京山，其阴处有元（石肃），疑（石肃），即硝异文。</p>
<h4 id="朴消"><a href="#朴消" class="headerlink" title="朴消"></a><a target="_blank" rel="noopener" href="https://www.yixue.com/%E6%9C%B4%E6%B6%88">朴消</a></h4><p>  味苦寒。</p>
<p>  主百病，除寒热邪气，逐六府积聚，结固，留癖，能化七十二种石。炼饵服之，轻身神仙。生山谷。</p>
<p>  《吴普》曰：<a target="_blank" rel="noopener" href="https://www.yixue.com/%E6%9C%B4%E7%A1%9D">朴硝</a>石，神农岐伯雷公无毒，生益州，或山阴，入土，千岁不变，炼之不成，不可服（《御览》）。</p>
<p>  《名医》曰：一名消石朴，生益州，有盐水之阳，采无时。</p>
<p>  案《说文》云：朴，木皮也，此盖消石外裹如玉璞耳，旧作硝，俗字。</p>
<h4 id="滑石"><a href="#滑石" class="headerlink" title="滑石"></a><a target="_blank" rel="noopener" href="https://www.yixue.com/%E6%BB%91%E7%9F%B3">滑石</a></h4><p>  味甘寒。</p>
<p>  主身热泄澼，女子乳难，<a target="_blank" rel="noopener" href="https://www.yixue.com/%E7%99%83%E9%97%AD">癃闭</a>。利小便，荡胃中积聚寒热，益精气。久服，轻身，耐饥，长年。生山谷。</p>
<p>  《名医》曰：一名液石，一名共石，一名脱石，一名番石，生赭阳，及太山之阴，或掖北，白山，或卷山，采无时。</p>
<p>  案《范子计然》云：滑石，白滑者善；南越志云：膋城县出膋石，即滑石也。</p>
<h4 id="石胆"><a href="#石胆" class="headerlink" title="石胆"></a><a target="_blank" rel="noopener" href="https://www.yixue.com/%E7%9F%B3%E8%83%86">石胆</a></h4><p>  味酸寒。</p>
<p>  主明目，目痛，金创，诸癎痉，女子阴蚀，痛，<a target="_blank" rel="noopener" href="https://www.yixue.com/%E7%9F%B3%E6%B7%8B">石淋</a>，寒热，崩中下血，诸邪毒气，令人有子。炼饵服之，不老，久服，增寿神仙。能化<a target="_blank" rel="noopener" href="https://www.yixue.com/%E9%93%81">铁</a>为<a target="_blank" rel="noopener" href="https://www.yixue.com/%E9%93%9C">铜</a>，成金银（《御览》引作合成）。一名毕石，生山谷。</p>
<p>  《吴普》曰：石胆神农酸，小寒；李氏，大寒；桐君辛有毒；扁鹊苦无毒（《御览》引云，一名黑石，一名铜勒，生羌道或句青山，二月庾子辛丑采）。</p>
<p>  《名医》曰：一名黑石，一名碁石，一名铜勒，生羌道，羌里，句青山，二月庚子辛丑日采。</p>
<p>  案《范子计然》云：石胆出陇西羌道；陶宏景云：仙经一名立制石，《周礼》<a target="_blank" rel="noopener" href="https://www.yixue.com/%E7%96%A1%E5%8C%BB">疡医</a>，凡疗疡以<a target="_blank" rel="noopener" href="https://www.yixue.com/%E4%BA%94%E6%AF%92">五毒</a>攻之；郑云：今医方有五毒之药，作之合黄，置石胆丹沙，<a target="_blank" rel="noopener" href="https://www.yixue.com/%E9%9B%84%E9%BB%84">雄黄</a>，矾石，<a target="_blank" rel="noopener" href="https://www.yixue.com/%E6%85%88%E7%9F%B3">慈石</a>，其中，烧之三日三夜，其烟上著，以<a target="_blank" rel="noopener" href="https://www.yixue.com/%E9%B8%A1">鸡</a>羽扫取之，以注创，恶肉破骨则尽出；图经曰：故翰林学士杨亿尝笔记直史馆杨嵎，有疡生于颊，人语之，依郑法合烧，药成。注之疮中，遂愈。信古方攻病之速也。</p>
<h4 id="空青"><a href="#空青" class="headerlink" title="空青"></a><a target="_blank" rel="noopener" href="https://www.yixue.com/%E7%A9%BA%E9%9D%92">空青</a></h4><p>  味甘寒。</p>
<p>  主眚盲，<a target="_blank" rel="noopener" href="https://www.yixue.com/%E8%80%B3%E8%81%8B">耳聋</a>。明目，利九窍，通血脉，养精神。久服，轻身延年不老。能化铜铁<a target="_blank" rel="noopener" href="https://www.yixue.com/%E9%93%85">铅</a>锡作金。生山谷。</p>
<p>  《吴普》曰：空青，神农甘，一经酸，久服，有神仙玉女来时，使人志高（《御览》）。</p>
<p>  《名医》曰：生益州及越巂山有铜处，铜精熏则生空青，其腹中空，三月中旬，采，亦无时。</p>
<p>  案《西山经》云：皇人之山，其下多青；郭璞云：空青<a target="_blank" rel="noopener" href="https://www.yixue.com/%E6%9B%BE%E9%9D%92">曾青</a>之属；《范子计然》云：空青出巴郡；《司<a target="_blank" rel="noopener" href="https://www.yixue.com/%E9%A9%AC">马</a>相如赋》云：丹青，张揖云青，青也；颜师古云：青，今之丹青也。</p>
<h4 id="曾青"><a href="#曾青" class="headerlink" title="曾青"></a>曾青</h4><p>  味酸小寒。</p>
<p>  主目痛止泪，出<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，通九窍，破症坚积聚。久服轻身不老。能化金铜，生山谷。</p>
<p>  《名医》曰：生蜀中及越巂，采无时。</p>
<p>  案管子揆度篇云：秦明山之曾青；《荀子》云：南海则有曾青，杨倞注，曾青，铜之精；《范子计然》云：曾青山宏农豫章，白青出新涂，青色者善；《淮南子》地形训云：青天八百岁生青曾；高诱云：青曾，<a target="_blank" rel="noopener" href="https://www.yixue.com/%E9%9D%92%E7%9F%B3">青石</a>也。</p>
<h4 id="禹余粮"><a href="#禹余粮" class="headerlink" title="禹余粮"></a><a target="_blank" rel="noopener" href="https://www.yixue.com/%E7%A6%B9%E4%BD%99%E7%B2%AE">禹余粮</a></h4><p>  味甘寒。</p>
<p>  主咳逆寒热，烦满下（《御览》有痢字），赤白，血闭，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，大热。炼饵服之，不饥，轻身延年。生池泽及山岛中。</p>
<p>  《名医》曰：一名白余粮，生东海及池泽中。</p>
<p>  案《范子计然》云：禹余粮出河东；《列仙传》云：赤斧，上华山取禹余粮；《博物志》云：世传昔禹治水，弃其所余食于江中，而为药也，按此出神农经，则禹非夏禹之禹，或本名白余粮，《名医》等移其名耳。</p>
<h4 id="太乙余粮"><a href="#太乙余粮" class="headerlink" title="太乙余粮"></a><a target="_blank" rel="noopener" href="https://www.yixue.com/%E5%A4%AA%E4%B9%99">太乙</a>余粮</h4><p>  味甘平。</p>
<p>  主咳逆上气，症瘕，血闭，漏下，余邪气。久服耐寒署，不饥，轻身，飞行千里，神仙（《御览》引作若神仙）。一名石脑，生山谷。</p>
<p>  《吴普》曰：太一禹余粮，一名禹哀，神农岐伯雷公甘平，李氏小寒，扁鹊甘无毒，生太山上，有甲，甲中有白，白中有黄，如<a target="_blank" rel="noopener" href="https://www.yixue.com/%E9%B8%A1%E5%AD%90%E9%BB%84">鸡子黄</a>色，九月采，或无时。</p>
<p>  《名医》曰：生<a target="_blank" rel="noopener" href="https://www.yixue.com/%E5%A4%AA%E7%99%BD">太白</a>，九月采。</p>
<p>  案《抱朴子》<a target="_blank" rel="noopener" href="https://www.yixue.com/%E9%87%91%E4%B8%B9">金丹</a>篇云：灵丹经，用丹沙，雄黄，<a target="_blank" rel="noopener" href="https://www.yixue.com/%E9%9B%8C%E9%BB%84">雌黄</a>，石<a target="_blank" rel="noopener" href="https://www.yixue.com/%E7%A1%AB%E9%BB%84">硫黄</a>，曾青，矾石，磁石，<a target="_blank" rel="noopener" href="https://www.yixue.com/%E6%88%8E%E7%9B%90">戎盐</a>，太一禹余粮，亦用六一泥，及神室祭醮，合之，三十六日成。</p>
<h4 id="白石英"><a href="#白石英" class="headerlink" title="白石英"></a><a target="_blank" rel="noopener" href="https://www.yixue.com/%E7%99%BD%E7%9F%B3%E8%8B%B1">白石英</a></h4><p>  味甘，微温。</p>
<p>  主<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>，不足，咳逆（《御览》引作呕），胸鬲间久寒，益气，除风<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>（《御览》引作阴淫痹）。久服，轻身（《御览》引作身轻健），长年。生山谷。</p>
<p>  《吴普》曰：白石英，神农甘，岐伯黄帝雷公扁鹊无毒，生太山，形如<a target="_blank" rel="noopener" href="https://www.yixue.com/%E7%B4%AB%E7%9F%B3%E8%8B%B1">紫石英</a>，白泽，长者二三寸，采无时（《御览》引云，久服，通日月光）。</p>
<p>  《名医》曰：生华阴及太山。</p>
<p>  案《司马相如赋》，有白附，苏林云白附，白石英也，司马山云，出鲁阳山。</p>
<h4 id="紫石英"><a href="#紫石英" class="headerlink" title="紫石英"></a>紫石英</h4><p>  味甘温。</p>
<p>  主心腹咳逆（《御览》引作呕逆），邪气，补不足，女子风寒在<a target="_blank" rel="noopener" href="https://www.yixue.com/%E5%AD%90%E5%AE%AB">子宫</a>，绝孕，十年无子。久服，温中，轻身延年。生山谷。</p>
<p>  《吴普》曰：紫石英，神农扁鹊味甘平，李氏大寒，雷公大温，岐伯甘无毒，生太山，或会稽，采无时，欲令如削，紫色达头如樗蒲者。</p>
<p>  又曰青石英，形如白石英，青端赤后者是，赤石英形如白石英，赤端白后者是，赤泽有光，味苦，补心气；黄石英形如白石英，黄色如金，赤端者是；黑石英，形如白石英，黑泽有光（《御览》掌禹锡引此节文）。</p>
<p>  《名医》曰：生太山，采无时。</p>
<h4 id="青石、赤石、黄石、白石、黑石脂等"><a href="#青石、赤石、黄石、白石、黑石脂等" class="headerlink" title="青石、赤石、黄石、白石、黑石脂等"></a>青石、赤石、黄石、白石、黑石脂等</h4><p>  味甘平。</p>
<p>  主<a target="_blank" rel="noopener" href="https://www.yixue.com/%E9%BB%84%E7%96%B8">黄疸</a>，泄利，肠癖，脓血，阴蚀，下血，赤白，邪气，<a target="_blank" rel="noopener" href="https://www.yixue.com/%E7%97%88">痈</a>肿，疽<a target="_blank" rel="noopener" href="https://www.yixue.com/%E7%97%94">痔</a>，恶创，头疡，疥搔。久服，补髓益气，肥健，不饥，轻身延年。五石脂，各随五色补五脏。生山谷中。</p>
<p>  《吴普》曰：<a target="_blank" rel="noopener" href="https://www.yixue.com/%E4%BA%94%E8%89%B2%E7%9F%B3%E8%84%82">五色石脂</a>，一名青、赤、黄、白、黑符。青符神农甘，雷公酸无毒，桐君辛无毒，李氏小寒，生南山，或海涯，采无时。赤符，神农雷公甘，黄帝扁鹊无毒，李氏小寒，或生少室，或生太山，色绛，滑如脂。黄符，李氏小寒，雷公苦，或生嵩山，色如钝脑，雁雏，采无时。白符，一名随髓，岐伯雷公酸无毒，李氏小寒，桐君甘无毒，扁鹊辛，或生少室天娄山，或太山。黑符，一名石泥，桐君甘无毒，生洛西山空地。</p>
<p>  《名医》曰：生南山之阳，一本作南阳，又云黑石脂，一名石涅，一名石墨。</p>
<p>  案《吴普》引神农甘云云：五石脂各有条，后世合为一条也；《范子计然》云：<a target="_blank" rel="noopener" href="https://www.yixue.com/%E8%B5%A4%E7%9F%B3%E8%84%82">赤石脂</a>出河东，色赤者善，《列仙传》云，赤须子好食石脂。</p>
<h4 id="白青"><a href="#白青" class="headerlink" title="白青"></a>白青</h4><p>  味甘平。</p>
<p>  主明目，利九窍，耳聋，心下邪气，令人吐，杀诸毒，三虫。久服通神明，轻身，延年不老。生山谷。</p>
<p>  《吴普》日：神农甘平，雷公酸无毒，生豫章，可消而为铜（《御览》）。</p>
<p>  《名医》曰：生豫章，采无时。</p>
<p>  案《范子计然》云：白青，出巴郡。</p>
<h4 id="扁青"><a href="#扁青" class="headerlink" title="扁青"></a><a target="_blank" rel="noopener" href="https://www.yixue.com/%E6%89%81%E9%9D%92">扁青</a></h4><p>  味甘平。</p>
<p>  主目痛，明目，折跌，痈肿，金创不疗，破积聚，<a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>气（《御览》引作辟毒），利精神。久服，轻身不老。生山谷。</p>
<p>  《吴普》曰：扁青，神农雷公小寒无毒，生蜀郡，治丈夫内绝，令人有子（《御览》引云，治痈脾风痹，久服轻身）。</p>
<p>  《名医》曰：生朱崖武都朱提，采无时。</p>
<p>  案《范子计然》云：扁青出宏农豫章。</p>
<p>  上，玉、石，上品一十八种，旧同。</p>
<h3 id="草"><a href="#草" class="headerlink" title="草"></a>草</h3><h4 id="菖蒲"><a href="#菖蒲" class="headerlink" title="菖蒲"></a><a target="_blank" rel="noopener" href="https://www.yixue.com/%E8%8F%96%E8%92%B2">菖蒲</a></h4><p>  味辛温。</p>
<p>  主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，咳逆上气，开心孔，补<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，通<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，明耳目，出声音。久服轻身，不忘不迷或延年。一名昌阳（《御览》引云，生石上，一寸九节者，久服轻身云云，《大观本》，无生石上三字，有云一寸九节者良，作黑字），生池泽。</p>
<p>  《吴普》曰：菖蒲一名尧<a target="_blank" rel="noopener" href="https://www.yixue.com/%E9%9F%AD">韭</a>（艺文类聚引云，一名昌阳）。</p>
<p>  《名医》曰：生上洛，及蜀郡严道，五月十二日采根，阴干。</p>
<p>  案《说文》云：（上艹下左工右阝），菖蒲也，益州生，□□□也，《广雅》云，邛昌阳，菖蒲也，《周礼》醢人云，菖本，郑云菖本，菖蒲根，切之四寸为菹，春秋左《传》云，食以菖歜；杜预云：菖歜，菖蒲菹；吕氏春秋云：冬至后五旬七日，菖始生，菖者百草之先，于是始耕；《淮南子》说山训云：菖<a target="_blank" rel="noopener" href="https://www.yixue.com/%E7%BE%8A">羊</a>去蚤虱而来蛉穷；高诱云：菖羊，菖蒲；《列仙传》云：商邱子胥食菖蒲根，务光服蒲<a target="_blank" rel="noopener" href="https://www.yixue.com/%E9%9F%AD%E6%A0%B9">韭根</a>，《离骚》草木疏云，沈存中云：所谓兰荪，即今菖蒲是也。</p>
<h4 id="鞠华"><a href="#鞠华" class="headerlink" title="鞠华"></a>鞠华</h4><p>  味苦平。</p>
<p>  主风，<a target="_blank" rel="noopener" href="https://www.yixue.com/%E5%A4%B4">头</a>眩<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>，目欲脱，泪出，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>死肌，恶<a target="_blank" rel="noopener" href="https://www.yixue.com/%E9%A3%8E%E6%B9%BF">风湿</a>痹。久服，利血气，轻身，耐老延年。一名节华，生川泽及田野。</p>
<p>  《吴普》曰：<a target="_blank" rel="noopener" href="https://www.yixue.com/%E8%8F%8A">菊</a>华一名白华（初学记），一名女华，一名女茎。</p>
<p>  《名医》曰：一名日精，一名女节，一名女华，一名女茎，一名更生，一名周盈，一名傅延年，一名阴成，生雍州。正月采根，三月采叶，五月采茎，九月采花，十一月采实，皆阴干。</p>
<p>  案《说文》云：蘜治墙也，蘜日精也，似秋华，或省作，《尔雅》云，蘜治墙；郭璞云：今之秋华菊，则蘜、（上艹下左辛右匊）、蓻皆秋华，字、惟今作菊，《说文》以为大菊<a target="_blank" rel="noopener" href="https://www.yixue.com/%E7%9E%BF%E9%BA%A6">瞿麦</a>，假音用之也。</p>
<h4 id="人参"><a href="#人参" class="headerlink" title="人参"></a><a target="_blank" rel="noopener" href="https://www.yixue.com/%E4%BA%BA%E5%8F%82">人参</a></h4><p>  味甘微寒。</p>
<p>  主补五脏，安精神，定魂魄，止<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>，除<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，明目，开心<a target="_blank" rel="noopener" href="https://www.yixue.com/index.php?title=%E7%9B%8A%E6%99%BA&action=edit&redlink=1">益智</a>。久服，轻身延年。一名人衔，一名<a target="_blank" rel="noopener" href="https://www.yixue.com/%E9%AC%BC%E7%9B%96">鬼盖</a>。生山谷。</p>
<p>  《吴普》曰：人参一名土精，一名神草，一名黄参，一名<a target="_blank" rel="noopener" href="https://www.yixue.com/%E8%A1%80%E5%8F%82">血参</a>，一名人微，一名玉精，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>甘小寒，<a target="_blank" rel="noopener" href="https://www.yixue.com/%E6%A1%90">桐</a>君雷公苦，岐伯黄帝甘无毒，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>有毒，生邯郸，三月生叶，小兑，核黑，茎有毛，三月九月采根，根有头足手面目如人（《御览》）。</p>
<p>  《名医》曰：一名神草，一名人微，一名土精，一名血参，如人形者有神，生上党及辽东，二月四月八月上旬采根，<a target="_blank" rel="noopener" href="https://www.yixue.com/%E7%AB%B9">竹</a>刀刮，暴干，无令见风。</p>
<p>  案《说文》云：参，人参，药草，出上党；《广雅》云：地精，人参也；《范子计然》云：人参出上党，状类人者善。刘敬叔异苑云：人参一名土精，生上党者佳，人形皆具，能作儿啼。</p>
<h4 id="天门冬"><a href="#天门冬" class="headerlink" title="天门冬"></a><a target="_blank" rel="noopener" href="https://www.yixue.com/%E5%A4%A9%E9%97%A8%E5%86%AC">天门冬</a></h4><p>  味苦平。</p>
<p>  主诸暴风湿偏痹，强<a target="_blank" rel="noopener" href="https://www.yixue.com/%E9%AA%A8%E9%AB%93">骨髓</a>，杀三虫，去伏尸。久服轻身，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>延年。一名颠勒（《尔雅》注引云，门冬一名满冬，今无文）。生山谷。</p>
<p>  《名医》曰：生奉高山，二月七月八月采根，暴干。</p>
<p>  案《说文》云墙，墙蘼，满冬也；《中山经》云：条谷之山，其草多宜冬；《尔雅》云：墙蘼，满冬；《列仙传》云：赤须子食天门冬；《抱朴子·仙药》云：天门冬，或名地门冬，或名筵门冬，或名颠棘，或名淫羊食，或名管<a target="_blank" rel="noopener" href="https://www.yixue.com/%E6%9D%BE">松</a>。</p>
<h4 id="甘草"><a href="#甘草" class="headerlink" title="甘草"></a><a target="_blank" rel="noopener" href="https://www.yixue.com/%E7%94%98%E8%8D%89">甘草</a></h4><p>  味甘平。</p>
<p>  主五脏六府<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA">邪</a>气，坚筋骨，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，倍力，金创，<a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>。久服轻身延年（《御览》引云一名美草，一名密甘，《大观本》，作黑字）。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>  《名医》曰：一名密甘，一名美草，一名密草，一名蕗（当作蘦）草，生河西积沙山，及上郡，二月八日除日，采根暴干，十日成。</p>
<p>  案《说文》云：苷，甘草也，蘦，大苦也，苦，大苦苓也；《广雅》云：美草，甘草也，《毛诗》云隰有苓，《传》云，苓，大苦；《尔雅》云：蘦，大苦；郭璞云：今甘草，蔓延生，叶似荷，青黄，茎赤黄，有节，节有枝相当，或云蘦似<a target="_blank" rel="noopener" href="https://www.yixue.com/%E5%9C%B0%E9%BB%84">地黄</a>，此作甘，省字，蘦，苓通。</p>
<h4 id="干地黄"><a href="#干地黄" class="headerlink" title="干地黄"></a><a target="_blank" rel="noopener" href="https://www.yixue.com/%E5%B9%B2%E5%9C%B0%E9%BB%84">干地黄</a></h4><p>  味甘寒。</p>
<p>  主折跌绝筋，伤中，逐<a target="_blank" rel="noopener" href="https://www.yixue.com/%E8%A1%80%E7%97%B9">血痹</a>，填骨髓，长肌肉，作汤，除寒热积聚，除痹，生者尤良。久服，轻身不老。一名地髓，生川泽。</p>
<p>  《名医》曰：一名苄，一名芑，生咸阳，<a target="_blank" rel="noopener" href="https://www.yixue.com/%E9%BB%84%E5%9C%9F">黄土</a>地者佳，二月八日采根阴干。</p>
<p>  案《说文》云：苄，地黄也，礼曰钘毛<a target="_blank" rel="noopener" href="https://www.yixue.com/%E7%89%9B">牛</a>藿，羊苄，<a target="_blank" rel="noopener" href="https://www.yixue.com/%E8%B1%95">豕</a>徽；《广雅》云：地髓，地黄也；《尔雅》云：苄，地黄；郭璞云：一名地髓，江东呼苄；《列仙传》云：吕尚服地髓。</p>
<h4 id="术"><a href="#术" class="headerlink" title="术"></a>术</h4><p>  味苦温。</p>
<p>  主风寒湿痹死肌，痉疸，止汗，除热，消食，作煎饵。久服，轻身延年，不饥。一名山蓟（艺文类聚引作山筋），生山谷。</p>
<p>  《吴普》曰：术，一名山连，一名山<a target="_blank" rel="noopener" href="https://www.yixue.com/%E8%8A%A5">芥</a>，一名天苏，一名<a target="_blank" rel="noopener" href="https://www.yixue.com/%E5%B1%B1%E5%A7%9C">山姜</a>（艺文类聚）。</p>
<p>  《名医》曰：一名山姜，一名山连，生郑山，汉中，南郑，二月三月八月九月，采根暴干。</p>
<p>  案《说文》云：术，山蓟也；《广雅》云：山姜，术也，<a target="_blank" rel="noopener" href="https://www.yixue.com/%E7%99%BD%E6%9C%AF">白术</a>，<a target="_blank" rel="noopener" href="https://www.yixue.com/%E7%89%A1%E4%B8%B9">牡丹</a>也；《中山经》云：首山草多术；郭璞云：术，山蓟也；《尔雅》云：术，山蓟；郭璞云：今术似蓟，而生山中；《范子计然》云：术出三辅，黄白色者善；《列仙传》云：涓子好饵术；《抱朴子·仙药》云：术一名山蓟，一名山精，故神药经曰：必欲长生，长服山精。</p>
<h4 id="菟丝子"><a href="#菟丝子" class="headerlink" title="菟丝子"></a><a target="_blank" rel="noopener" href="https://www.yixue.com/%E8%8F%9F%E4%B8%9D%E5%AD%90">菟丝子</a></h4><p>  味辛平。</p>
<p>  主续绝伤，补不足，益气力，肥健，汁，去面皯。久服明目，轻身延年。一名菟<a target="_blank" rel="noopener" href="https://www.yixue.com/%E8%8A%A6">芦</a>，生川泽。</p>
<p>  《吴普》曰：<a target="_blank" rel="noopener" href="https://www.yixue.com/%E8%8F%9F%E4%B8%9D">菟丝</a>，一名玉女，一名<a target="_blank" rel="noopener" href="https://www.yixue.com/%E6%9D%BE%E8%90%9D">松萝</a>，一名鸟萝，一名鸭萝，一名复实，一名赤网，生山谷（《御览》）。</p>
<p>  《名医》曰：一名菟缕，一名唐蒙，一名玉女，一名赤网，一名菟累，生朝鲜田野，蔓延草木之上，色黄而细为赤网，色浅而大为菟累，九月，采实暴干。</p>
<p>  案《说文》云：蒙，玉女也；《广雅》云：菟邱，菟丝也，女萝，松萝也；《尔雅》云：唐蒙，女萝，女萝，菟丝，又云蒙，玉女；《毛诗》云：爱采唐矣，《传》云唐蒙，菜名，又茑与女萝，《传》云，女萝，菟丝松萝也；陆玑云：今菟丝蔓连草上生，黄赤如金，今合药，菟丝子是也，非松萝，松萝自蔓松上，枝正青，与菟丝异；《楚词》云：被薛荔兮带女萝；王逸云：女萝，菟丝也；《淮南子》云：千秋之松，下有<a target="_blank" rel="noopener" href="https://www.yixue.com/%E8%8C%AF%E8%8B%93">茯苓</a>，上有菟丝，高诱注云，茯苓，千岁<a target="_blank" rel="noopener" href="https://www.yixue.com/%E6%9D%BE%E8%84%82">松脂</a>也，菟丝生其上，而无根，旧作菟，非。</p>
<h4 id="牛膝"><a href="#牛膝" class="headerlink" title="牛膝"></a><a target="_blank" rel="noopener" href="https://www.yixue.com/%E7%89%9B%E8%86%9D">牛膝</a></h4><p>  味苦酸（《御览》作辛）。</p>
<p>  主寒（《御览》作<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>），湿痿痹，四肢拘挛，膝<a target="_blank" rel="noopener" href="https://www.yixue.com/%E7%97%9B">痛</a>不可屈伸，逐血气伤，热，火烂，堕胎。久服轻身耐老（《御览》作能老）。</p>
<p>  一名百倍，生川谷。</p>
<p>  《吴普》曰：牛膝，神农甘，一经酸，黄帝扁<a target="_blank" rel="noopener" href="https://www.yixue.com/%E9%B9%8A">鹊</a>甘，李氏温，雷公酸无毒，生河内，或临邛，叶如夏蓝，茎，本赤，二月八月采（《御览》）。</p>
<p>  《名医》曰：生河内及临朐，二月八月十月，采根，阴干。</p>
<p>  案《广雅》云：牛茎牛膝也；陶宏景云：其茎有节似膝，故以为名也，膝当为膝。</p>
<h4 id="充蔚子"><a href="#充蔚子" class="headerlink" title="充蔚子"></a>充蔚子</h4><p>  味辛微温。</p>
<p>  主明目益精，除<a target="_blank" rel="noopener" href="https://www.yixue.com/%E6%B0%B4">水</a>气。久服轻身，茎生瘾疹痒，可作浴汤。一名益母，一名益明，一名大札。生池泽。</p>
<p>  《名医》曰：一名贞蔚，生海滨，五月采。</p>
<p>  案《说文》云：蓷，萑也，《广雅》云：益母，充蔚也，《尔雅》云：萑，蓷；郭璞云：今<a target="_blank" rel="noopener" href="https://www.yixue.com/%E8%8C%BA%E8%94%9A">茺蔚</a>也；《毛诗》云：中谷有蓷，《传》云，蓷；鵻也；陆玑云：旧说及魏博士济阴周元明，皆云庵闾，是也，韩诗及三苍说，悉云益母，故曾子见益母而感；刘歆曰蓷，臭秽，臭秽即茺蔚也，旧作茺，非。</p>
<h4 id="女萎"><a href="#女萎" class="headerlink" title="女萎"></a>女萎</h4><p>  味甘平。</p>
<p>  主<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a><a target="_blank" rel="noopener" href="https://www.yixue.com/%E6%9A%B4%E7%83%AD">暴热</a>，不能动摇，跌筋结肉，诸不足。久服，去面黑皯，好颜色，润泽，轻身不老。生山谷。</p>
<p>  《吴普》曰：女萎一名葳蕤，一名玉<a target="_blank" rel="noopener" href="https://www.yixue.com/%E9%A9%AC">马</a>，一名地节，一名虫蝉，一名乌萎，一名荧，一名<a target="_blank" rel="noopener" href="https://www.yixue.com/%E7%8E%89%E7%AB%B9">玉竹</a>，神农苦，一经甘，桐君雷公扁鹊甘无毒，黄帝辛，生太山山谷，叶青黄相值如姜，二月七月采，治中风暴热，久服轻身（《御览》），一名左眄，久服轻身耐老（同上）。</p>
<p>  《名医》曰：一名荧，一名地节，一名玉竹，一名马熏，生太山及邱陵，立春后采，阴干。</p>
<p>  案《尔雅》云：荧委萎；郭璞云：药草也，叶似竹，大者如箭，竿，有节，叶狭而长，表白裹青，根大如指，长一二尺，可啖；陶宏景云：按<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>有女萎，无<a target="_blank" rel="noopener" href="https://www.yixue.com/%E8%90%8E%E8%95%A4">萎蕤</a>，别录有萎蕤，而为用正同，疑女萎即萎蕤也，惟名异耳；陈藏器云：魏志樊阿传，青粘，一名黄<a target="_blank" rel="noopener" href="https://www.yixue.com/%E8%8A%9D">芝</a>，一名地节，此即萎蕤。</p>
<h4 id="防葵"><a href="#防葵" class="headerlink" title="防葵"></a><a target="_blank" rel="noopener" href="https://www.yixue.com/%E9%98%B2%E8%91%B5">防葵</a></h4><p>  味辛寒。</p>
<p>  主疝瘕，肠泄，<a target="_blank" rel="noopener" href="https://www.yixue.com/%E8%86%80%E8%83%B1">膀胱</a>热结，溺不下，咳逆，温疟，癫，痫，惊邪，狂走。久服，坚骨髓，益气轻身。一名<a target="_blank" rel="noopener" href="https://www.yixue.com/%E6%A2%A8">梨</a>盖。生川谷。</p>
<p>  《吴普》曰：房<a target="_blank" rel="noopener" href="https://www.yixue.com/%E8%91%B5">葵</a>一名梨盖，一名爵离，一名房苑，一名晨草，一名利如，一名方盖，神农辛，小寒，桐君扁鹊无毒，岐伯雷公黄帝苦，无毒，<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>如葵，上黑黄，二月生根，根大如<a target="_blank" rel="noopener" href="https://www.yixue.com/%E6%A1%94%E6%A2%97">桔梗</a>，根中红白，六月花白，七月八月实白，三月三日采根（《御览》）。</p>
<p>  《名医》曰：一名房慈，一名爵离，一名农果，一名利茹，一名方盖，生临淄，及嵩高太山少室，三月三日，采根暴干。</p>
<p>  案《博物志》云：防葵与<a target="_blank" rel="noopener" href="https://www.yixue.com/%E7%8B%BC%E6%AF%92">狼毒</a>相似。</p>
<h4 id="柴胡"><a href="#柴胡" class="headerlink" title="柴胡"></a><a target="_blank" rel="noopener" href="https://www.yixue.com/%E6%9F%B4%E8%83%A1">柴胡</a></h4><p>  味苦平。</p>
<p>  主心腹，去<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>中结气，饮<a target="_blank" rel="noopener" href="https://www.yixue.com/%E9%A3%9F%E7%A7%AF">食积</a>聚，寒热邪气，推陈致新。久服，轻身明目益精。一名地熏。</p>
<p>  《吴普》曰：茈<a target="_blank" rel="noopener" href="https://www.yixue.com/%E8%91%AB">葫</a>，一名山菜，一名茹草，神农岐伯雷公苦无毒，生冤句，二月八月采根（《御览》）。</p>
<p>  《名医》曰：一名山菜，一名茹草，叶一名芸蒿，辛香可食，生宏农及冤句，二月八月采根暴干。</p>
<p>  案《博物志》云：芸蒿叶似邪蒿，春秋有白蒻，长四五寸，香<a target="_blank" rel="noopener" href="https://www.yixue.com/%E7%BE%8E%E5%8F%AF">美可</a>食，长安及河内并有之；《夏小正》云：正月采芸，月令云仲春芸始生；吕氏春秋云：菜之美者，华阳之芸，皆即此也，急就篇有芸；颜师古注云：即今芸蒿也，然则是此<a target="_blank" rel="noopener" href="https://www.yixue.com/%E8%8C%88%E8%83%A1">茈胡</a>叶矣，茈柴前声相转，《名医》别录，<a target="_blank" rel="noopener" href="https://www.yixue.com/%E5%89%8D%E8%83%A1">前胡</a>条，非；陶宏景云：本经上品，有茈胡而无此，晚来医乃用之。</p>
<h4 id="麦门冬"><a href="#麦门冬" class="headerlink" title="麦门冬"></a><a target="_blank" rel="noopener" href="https://www.yixue.com/%E9%BA%A6%E9%97%A8%E5%86%AC">麦门冬</a></h4><p>  味甘平。</p>
<p>  主心腹，结气伤中伤饱，胃<a target="_blank" rel="noopener" href="https://www.yixue.com/%E7%BB%9C%E8%84%89">络脉</a>绝，羸瘦短气。久服轻身，不老不饥。生川谷及堤阪。</p>
<p>  《吴普》曰：一名马韭，一名衅冬，一名<a target="_blank" rel="noopener" href="https://www.yixue.com/%E5%BF%8D%E5%86%AC">忍冬</a>，一名忍陵，一名不死药，一名仆垒，一名随脂（太平《御览》引云，一名羊韭，秦，一名马韭，一名禹韭，韭，越一名羊齐，一名麦韭，一名禹韭，一名衅韭，一名<a target="_blank" rel="noopener" href="https://www.yixue.com/%E7%A6%B9%E4%BD%99%E7%B2%AE">禹余粮</a>），神农岐伯甘平，黄帝桐君雷公甘无毒，李氏甘小温，扁鹊无毒，生山谷肥地，叶如韭，肥泽丛生，采无时，实青黄。</p>
<p>  《名医》曰：秦名羊韭，齐名麦韭，楚名马韭，越名羊蓍，一名禹葭，一名禹余粮，叶如韭，冬夏长生，生函谷肥土，石间久废处，二月三月八月十月采，阴干。</p>
<p>  案《说文》云：荵，荵冬草；《中山经》云：青要之山，是多仆累，据《吴普》说，即麦门冬也，忍，荵，垒，累，音同；陶宏景云：实如青珠，根似穬麦，故谓麦门冬。</p>
<h4 id="独活"><a href="#独活" class="headerlink" title="独活"></a><a target="_blank" rel="noopener" href="https://www.yixue.com/%E7%8B%AC%E6%B4%BB">独活</a></h4><p>  味苦平。</p>
<p>  主风寒所击，金疮止痛，贲豚，痫痓，女子疝瘕。久服，轻身耐老。一名<a target="_blank" rel="noopener" href="https://www.yixue.com/%E7%BE%8C%E6%B4%BB">羌活</a>，一名羌青，一名护羌使者。生川谷。</p>
<p>  《吴普》曰：独活一名胡王使者，神农黄帝苦无毒，八月采，此药有风花不动，无风独摇（《御览》）。</p>
<p>  《名医》曰：一名胡王使者，一名独摇草，此草得风不摇，无风自动，生雍州，或陇西南安，二月八月采根暴干。</p>
<p>  案《列仙传》云：山图服羌活独活，则似二名，护羌胡王皆羌字缓声，犹专诸为专设诸，庚公差为瘐公之斯，非有义也。</p>
<h4 id="车前子"><a href="#车前子" class="headerlink" title="车前子"></a><a target="_blank" rel="noopener" href="https://www.yixue.com/%E8%BD%A6%E5%89%8D%E5%AD%90">车前子</a></h4><p>  味甘寒无毒。</p>
<p>  主气癃，止痛，利水道小便，除湿痹。久服轻身耐老。一名当道（《御览》有云一名牛舌，《大观本》作牛遗，黑字），生平泽。</p>
<p>  《名医》曰：一名芣苢，一名<a target="_blank" rel="noopener" href="https://www.yixue.com/%E8%99%BE">虾</a>蟆衣，一名牛遗，一名胜舄，生真定邱陵阪道中，五月五日采，阴干。</p>
<p>  案《说文》云：芣一曰芣苢，苢，芣苢，一名马舄，其实如李，令人宜子，周书所说，《广雅》云当道马舄也；《尔雅》云：舄莒马，舄，马舄<a target="_blank" rel="noopener" href="https://www.yixue.com/%E8%BD%A6%E5%89%8D">车前</a>；郭璞云：今<a target="_blank" rel="noopener" href="https://www.yixue.com/%E8%BD%A6%E5%89%8D%E8%8D%89">车前草</a>，大叶长穗，好生道边，江东呼为虾蟆衣，又藬，牛蘈；孙炎云：车前一名牛蘈，《毛诗》云采采芣苢，《传》云芣苢，马舄，马舄，车前也；陆玑云：马舄一名车前，一名当道，喜在牛迹中生，故曰车前当道也，今药中车前子，是也，幽州人谓之<a target="_blank" rel="noopener" href="https://www.yixue.com/%E7%89%9B%E8%88%8C%E8%8D%89">牛舌草</a>。</p>
<h4 id="木香"><a href="#木香" class="headerlink" title="木香"></a><a target="_blank" rel="noopener" href="https://www.yixue.com/%E6%9C%A8%E9%A6%99">木香</a></h4><p>  味辛。</p>
<p>  主<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，辟毒疫温鬼，强志，主淋露（《御览》引云，主气不足，《大观本》，作黑字）。久服，不<a target="_blank" rel="noopener" href="https://www.yixue.com/%E6%A2%A6">梦</a>寤魇寐（《御览》引云，一名密青，又云轻身，致神仙，《大观本》，俱作黑字）。生山谷。</p>
<p>  《名医》曰：一名蜜香，生永昌。</p>
<h4 id="署豫"><a href="#署豫" class="headerlink" title="署豫"></a>署豫</h4><p>  （旧作<a target="_blank" rel="noopener" href="https://www.yixue.com/%E8%96%AF%E8%93%A3">薯蓣</a>，《御览》作署豫是）</p>
<p>  味甘温。</p>
<p>  主伤中，补虚羸，除<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA">邪</a>气，补中<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>。久服耳目聪明，轻身不饥，延年。一名山<a target="_blank" rel="noopener" href="https://www.yixue.com/%E8%8A%8B">芋</a>，生山谷。</p>
<p>  《吴普》曰：薯蓣，一名诸署（《御览》作署豫，作诸署，艺文类聚，亦作诸），齐越名山芋，一名修脆，一名儿草（《御览》引云，秦楚名玉延，齐越名山芋，郑赵名山芋，一名玉延）<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>甘小温，<a target="_blank" rel="noopener" href="https://www.yixue.com/%E6%A1%90">桐</a>君雷公甘（御引作苦），无毒，或生临朐钟山，始生，赤茎细蔓，五月华白，七月实青黄，八月熟落，根中白，皮黄，类芋（《御览》引云，二月八月采根，恶<a target="_blank" rel="noopener" href="https://www.yixue.com/%E7%94%98%E9%81%82">甘遂</a>）。</p>
<p>  《名医》曰：秦楚名玉延，郑越名土诸，生嵩高，二月八月采根，暴干。</p>
<p>  案《广雅》云：玉延，薯豫，署蓣也；北山经云：景山草多薯豫；郭璞云：根似<a target="_blank" rel="noopener" href="https://www.yixue.com/%E7%BE%8A%E8%B9%84">羊蹄</a>可食，今江南单呼为薯，语有轻重耳；《范子计然》云：薯豫本出三辅，白色者善；本章衍义云：<a target="_blank" rel="noopener" href="https://www.yixue.com/%E5%B1%B1%E8%8D%AF">山药</a>上一字犯宋英庙讳，下一字曰蓣，唐代宗名豫，故改下一字为药。</p>
<h4 id="薏苡仁"><a href="#薏苡仁" class="headerlink" title="薏苡仁"></a><a target="_blank" rel="noopener" href="https://www.yixue.com/%E8%96%8F%E8%8B%A1%E4%BB%81">薏苡仁</a></h4><p>  味甘微寒。</p>
<p>  主筋急，拘挛不可屈伸，风<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，下气。久服轻身益气。其根下三虫，一名解蠡。生平泽及田野。</p>
<p>  《名医》曰：一名屋菼，一名起实，一名赣，生真定，八月采实，采根无时。</p>
<p>  案《说文》云：薏,薏苢，一曰英，赣，一曰薏苢；《广雅》云：赣，起实，目也，吴越春秋，鲧娶于有莘氏之女，名曰女嬉，年壮未孳，嬉于砥山，得薏苡而吞之，意若为人所感，因而妊孕，后汉书<a target="_blank" rel="noopener" href="https://www.yixue.com/%E9%A9%AC">马</a>援传，援在交趾，常饵薏苡实，用能轻身省欲以胜瘴，薏，俗作薏，非。</p>
<h4 id="泽泻"><a href="#泽泻" class="headerlink" title="泽泻"></a><a target="_blank" rel="noopener" href="https://www.yixue.com/%E6%B3%BD%E6%B3%BB">泽泻</a></h4><p>  味甘寒。</p>
<p>  主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>湿痹，乳难消<a target="_blank" rel="noopener" href="https://www.yixue.com/%E6%B0%B4">水</a>，养<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，益气力，肥健。久服耳目聪明，不饥，延年轻身，面生光，能<a target="_blank" rel="noopener" href="https://www.yixue.com/%E8%A1%8C%E6%B0%B4">行水</a>上。一名水泻，一名芒芋，一名鹄泻。生池泽。</p>
<p>  《名医》曰：生汝南，五六八月采根，阴干。</p>
<p>  案《说文》云：水写也；《尔雅》云：蕍舄；郭璞云：今泽舄，又，<a target="_blank" rel="noopener" href="https://www.yixue.com/%E7%89%9B">牛</a>肤；郭璞云，《毛诗》《传》云：水舄也，如<a target="_blank" rel="noopener" href="https://www.yixue.com/%E7%BB%AD%E6%96%AD">续断</a>，寸寸有节，拔之可复《毛诗》云，言采其藚，《传》云，藚，水舄也；陆玑云：今泽舄也，其叶如<a target="_blank" rel="noopener" href="https://www.yixue.com/%E8%BD%A6%E5%89%8D%E8%8D%89">车前草</a>大，其味亦相似，徐州广陵人食之。</p>
<h4 id="远志"><a href="#远志" class="headerlink" title="远志"></a><a target="_blank" rel="noopener" href="https://www.yixue.com/%E8%BF%9C%E5%BF%97">远志</a></h4><p>  味苦温。</p>
<p>  主咳逆，伤中，补不足，除邪气，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，<a target="_blank" rel="noopener" href="https://www.yixue.com/index.php?title=%E7%9B%8A%E6%99%BA&action=edit&redlink=1">益智</a>慧，耳目聪明，不忘，强志倍力。久服，轻身不老。叶名<a target="_blank" rel="noopener" href="https://www.yixue.com/%E5%B0%8F%E8%8D%89">小草</a>，一名棘菀（陆德明《尔雅》音义引作<a target="_blank" rel="noopener" href="https://www.yixue.com/%E8%8B%8B">苋</a>），一名棘绕（《御览》作要绕），一名细草。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>  《名医》曰：生太山及冤句，四月采根叶，阴干。</p>
<p>  案《说文》云：蒬，棘蒬也；《广雅》云：蕀苑，远志也，其上谓之小草；《尔雅》云：绕，蕀蒬；郭璞云：今远志也，似<a target="_blank" rel="noopener" href="https://www.yixue.com/%E9%BA%BB%E9%BB%84">麻黄</a>，赤华，叶锐而黄。</p>
<h4 id="龙胆"><a href="#龙胆" class="headerlink" title="龙胆"></a><a target="_blank" rel="noopener" href="https://www.yixue.com/%E9%BE%99%E8%83%86">龙胆</a></h4><p>  味苦涩。</p>
<p>  主骨间寒热，<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，邪气续绝伤，定五脏，杀盅毒。久服，益智，不忘，轻身，耐老。一名陵游，生山谷。</p>
<p>  《名医》曰：生齐朐及冤句，二月八月十一月十二月，采根，阴干。</p>
<h4 id="细辛"><a href="#细辛" class="headerlink" title="细辛"></a><a target="_blank" rel="noopener" href="https://www.yixue.com/%E7%BB%86%E8%BE%9B">细辛</a></h4><p>  味辛温。</p>
<p>  主咳逆，<a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>，脑动，<a target="_blank" rel="noopener" href="https://www.yixue.com/%E7%99%BE%E8%8A%82">百节</a>拘挛，<a target="_blank" rel="noopener" href="https://www.yixue.com/%E9%A3%8E%E6%B9%BF">风湿</a>，痹<a target="_blank" rel="noopener" href="https://www.yixue.com/%E7%97%9B">痛</a>，死肌。久服明目，利九窍，轻身长年。一名小辛，生山谷。</p>
<p>  《吴普》曰：细辛一名细草（《御览》引云，一名小辛），神农黄帝雷公桐君辛小温，岐伯元毒，李氏小寒，如<a target="_blank" rel="noopener" href="https://www.yixue.com/%E8%91%B5">葵</a>叶，色赤黑，一根一叶相连（《御览》引云，三月八月采根）。</p>
<p>  《名医》曰：生华阴，二月八月采根，阴干。</p>
<p>  案《广雅》云：细条，少辛，细辛也；《中山经》云：浮戏之山，上多少辛；郭璞云：细辛也；《管子·地员篇》云：小辛大蒙；《范子计然》云：细辛出华阴，色白者善。</p>
<h4 id="石斛"><a href="#石斛" class="headerlink" title="石斛"></a><a target="_blank" rel="noopener" href="https://www.yixue.com/%E7%9F%B3%E6%96%9B">石斛</a></h4><p>  味甘平。</p>
<p>  主伤中，除痹，下气，补五脏虚劳，羸瘦，强阴。久服厚<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>，轻身延年。一名林兰（《御览》引云，一名禁生，观本，作黑字），生山谷。</p>
<p>  《吴普》曰：石斛，神农甘平，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>酸，李氏寒（《御览》）。</p>
<p>  《名医》曰：一名禁生，一名杜兰，一名石蓫，生六安水傍石上，七月八月，采茎，阴干。</p>
<p>  案《范子计然》云：石斛，出六安。</p>
<h4 id="巴戟天"><a href="#巴戟天" class="headerlink" title="巴戟天"></a><a target="_blank" rel="noopener" href="https://www.yixue.com/%E5%B7%B4%E6%88%9F%E5%A4%A9">巴戟天</a></h4><p>  味辛微温。</p>
<p>  主大<a target="_blank" rel="noopener" href="https://www.yixue.com/%E9%A3%8E%E9%82%AA">风邪</a>气，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>不起，强筋骨，安五脏，补中，增志，益气。生山谷。</p>
<p>  《名医》曰：生巴郡及下邳，二月八月，采根，阴干。</p>
<h4 id="白英"><a href="#白英" class="headerlink" title="白英"></a><a target="_blank" rel="noopener" href="https://www.yixue.com/%E7%99%BD%E8%8B%B1">白英</a></h4><p>  味甘寒。</p>
<p>  主寒热，八疽，<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，补中益气。久服，轻身延年。一名谷菜（元本误作黑字），生山谷。</p>
<p>  《名医》曰：一名<a target="_blank" rel="noopener" href="https://www.yixue.com/%E7%99%BD%E8%8D%89">白草</a>，生益州，春采叶，夏采茎，秋采花，冬采根。</p>
<p>  案《尔雅》云：苻，<a target="_blank" rel="noopener" href="https://www.yixue.com/%E9%AC%BC%E7%9B%AE">鬼目</a>；郭璞云：今江东有鬼目草茎似葛，叶圆而毛，子如耳珰也，赤色丛生，《唐本》注；白英云，此鬼目草也。</p>
<h4 id="白蒿"><a href="#白蒿" class="headerlink" title="白蒿"></a><a target="_blank" rel="noopener" href="https://www.yixue.com/%E7%99%BD%E8%92%BF">白蒿</a></h4><p>  味甘平。</p>
<p>  主五脏邪气，风寒温痹，补中益气，长<a target="_blank" rel="noopener" href="https://www.yixue.com/%E6%AF%9B%E5%8F%91">毛发</a>，令黑，疗心悬，少食，常饥。久服，轻身，耳目聪明，不老。生川泽。</p>
<p>  《名医》曰：生中山，二月采。</p>
<p>  案《说文》云：蘩，白蒿也，<a target="_blank" rel="noopener" href="https://www.yixue.com/%E8%89%BE">艾</a>，<a target="_blank" rel="noopener" href="https://www.yixue.com/%E5%86%B0%E5%8F%B0">冰台</a>也；《广雅》云：蘩，母，蒡葧也；《尔雅》云：艾，冰台；郭璞云：今艾，白蒿；《夏小正》云：二月采蘩；《传》云：蘩，由胡，由胡者，繁母也，繁母者，旁勃也；《尔雅》云：蘩，皤蒿；郭璞云：白蒿，又蘩，由胡；郭璞云：未详；《毛诗》云：于以采蘩，《传》云蘩，皤蒿也，又采蘩祁祁；《传》云：蘩，白蒿也；陆玑云：凡艾，白色者为皤蒿；《楚词》王逸注云：艾，白蒿也，按皤白，音义皆相近，艾，是药名，《<a target="_blank" rel="noopener" href="https://www.yixue.com/%E6%9C%AC%E8%8D%89%E7%BB%8F">本草经</a>》无者，即白蒿是也，《名医》别出<a target="_blank" rel="noopener" href="https://www.yixue.com/%E8%89%BE%E6%9D%A1">艾条</a>，非。</p>
<h4 id="赤箭"><a href="#赤箭" class="headerlink" title="赤箭"></a><a target="_blank" rel="noopener" href="https://www.yixue.com/%E8%B5%A4%E7%AE%AD">赤箭</a></h4><p>  味辛温。</p>
<p>  主杀鬼，精物蛊毒恶气。久服<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，长阴，肥健，轻身，增年。一名离母，一名鬼督邮。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>  《吴普》曰：鬼督邮，一名神草，一名阎<a target="_blank" rel="noopener" href="https://www.yixue.com/%E7%8B%97">狗</a>，或生太山，或少室，茎箭赤无叶，根如<a target="_blank" rel="noopener" href="https://www.yixue.com/%E8%8A%8B">芋</a>子，三月四月八月，采根，日干，治<a target="_blank" rel="noopener" href="https://www.yixue.com/%E7%97%88">痈</a>肿（《御览》）。</p>
<p>  《名医》曰：生陈仓雍州，及太山少室，三月四月八月采根，暴干。</p>
<p>  案《抱朴子》云：按仙方中，有合离草，一名独摇，一名离母，所以谓之合离，离母者，此草为物，<a target="_blank" rel="noopener" href="https://www.yixue.com/%E4%B8%8B%E6%A0%B9">下根</a>如芋魁，有游子十二枚，周环之，去大魁数尺，虽<a target="_blank" rel="noopener" href="https://www.yixue.com/%E7%9B%B8%E9%A1%BB">相须</a>，而实不相连，但以气相属耳，别说云，今<a target="_blank" rel="noopener" href="https://www.yixue.com/%E5%8C%BB%E5%AE%B6">医家</a>见用<a target="_blank" rel="noopener" href="https://www.yixue.com/%E5%A4%A9%E9%BA%BB">天麻</a>，即是此赤箭根。</p>
<h4 id="奄闾子"><a href="#奄闾子" class="headerlink" title="奄闾子"></a>奄闾子</h4><p>  （旧作庵闾，《御览》作奄闾，是）</p>
<p>  味苦微寒。</p>
<p>  主<a target="_blank" rel="noopener" href="https://www.yixue.com/%E4%BA%94%E8%84%8F">五脏</a><a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，腹中<a target="_blank" rel="noopener" href="https://www.yixue.com/%E6%B0%B4">水</a>气，胪张留热，<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，身体诸<a target="_blank" rel="noopener" href="https://www.yixue.com/%E7%97%9B">痛</a>。久服，轻身延年不老。生川谷。</p>
<p>  《吴普》曰：奄闾，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>雷公<a target="_blank" rel="noopener" href="https://www.yixue.com/%E6%A1%90">桐</a>君岐伯苦小温无毒，李氏温，或生上党，叶青厚两相当，七月花曰，九月实黑，七月九月十月采，<a target="_blank" rel="noopener" href="https://www.yixue.com/%E9%A9%B4">驴</a><a target="_blank" rel="noopener" href="https://www.yixue.com/%E9%A9%AC">马</a>食仙去（《御览》）。</p>
<p>  《名医》曰：駏驉食之神仙，生雍州，亦生上党，及道边，十月采实，阴干。</p>
<p>  案《司马相如赋》，有奄闾，张揖云奄闾，蒿也，子可治疾。</p>
<h4 id="析蓂子"><a href="#析蓂子" class="headerlink" title="析蓂子"></a>析蓂子</h4><p>  味辛微湿。</p>
<p>  主明目，目痛泪出，除痹，补五脏，益精光。久服，轻易不老。一名蔑析，一名大<a target="_blank" rel="noopener" href="https://www.yixue.com/%E8%95%BA">蕺</a>，一名<a target="_blank" rel="noopener" href="https://www.yixue.com/%E9%A9%AC%E8%BE%9B">马辛</a>。生川泽及道旁。</p>
<p>  《吴普》曰：析蓂一名析目，一名荣冥，一名马骍，雷公神农<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>辛，李氏小温，四月采干，二十日生道旁，得<a target="_blank" rel="noopener" href="https://www.yixue.com/%E7%BB%86%E8%BE%9B">细辛</a>良，畏<a target="_blank" rel="noopener" href="https://www.yixue.com/%E5%B9%B2%E5%A7%9C">干姜</a>，<a target="_blank" rel="noopener" href="https://www.yixue.com/%E8%8B%A6%E5%8F%82">苦参</a>荠实，神农无毒，生野田，五月五日采阴干，治<a target="_blank" rel="noopener" href="https://www.yixue.com/%E8%85%B9%E8%83%80">腹胀</a>（《御览》）。</p>
<p>  《名医》曰：一名大荠，生咸阳，四月五月采，暴干。</p>
<p>  案《说文》云：蓂，析蓂，大荠也；《广雅》云：析蓂，马辛也；《尔雅》云：析蓂大荠；郭璞云：荠叶细，俗呼之曰老荠，旧作<a target="_blank" rel="noopener" href="https://www.yixue.com/%E8%8F%A5">菥</a>，非。</p>
<h4 id="蓍实"><a href="#蓍实" class="headerlink" title="蓍实"></a><a target="_blank" rel="noopener" href="https://www.yixue.com/%E8%93%8D%E5%AE%9E">蓍实</a></h4><p>  味苦平。</p>
<p>  主益气，充肌肤，明目，聪慧先知。久服，不饥不老，轻身。生山谷。</p>
<p>  《吴普》曰：蓍实味苦酸平无毒，主益气，充肌肤，明目聪慧，先知，久服，不饥不老，轻身，生少室山谷，八月九月采实暴干（《御览》）。</p>
<p>  《名医》曰：生少室，八月九月采实，日干。</p>
<p>  案《说文》云：蓍，蒿属，生千岁，三百茎；《史记》龟策《传》云：蓍，百茎共一根。</p>
<h4 id="六芝（赤芝、黑芝、青芝、白芝、黄芝、紫芝）"><a href="#六芝（赤芝、黑芝、青芝、白芝、黄芝、紫芝）" class="headerlink" title="六芝（赤芝、黑芝、青芝、白芝、黄芝、紫芝）"></a>六<a target="_blank" rel="noopener" href="https://www.yixue.com/%E8%8A%9D">芝</a>（赤芝、<a target="_blank" rel="noopener" href="https://www.yixue.com/%E9%BB%91%E8%8A%9D">黑芝</a>、青芝、<a target="_blank" rel="noopener" href="https://www.yixue.com/%E7%99%BD%E8%8A%9D">白芝</a>、黄芝、<a target="_blank" rel="noopener" href="https://www.yixue.com/%E7%B4%AB%E8%8A%9D">紫芝</a>）</h4><p>  赤芝，味苦平。主胸中结，益心气，补中，增慧智，不忘。久食，轻身不老，延年神仙。一名丹芝。</p>
<p>  黑芝，味咸平。主癃，利水道，益<a target="_blank" rel="noopener" href="https://www.yixue.com/%E8%82%BE%E6%B0%94">肾气</a>，通<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，聪察。久食，轻身不老，延年神仙。一名元芝。</p>
<p>  青芝，味酸平。主明目，补<a target="_blank" rel="noopener" href="https://www.yixue.com/%E8%82%9D%E6%B0%94">肝气</a>，安精魂，仁恕，久食，轻身不老延年神仙。一名<a target="_blank" rel="noopener" href="https://www.yixue.com/%E9%BE%99">龙</a>芝。</p>
<p>  白芝，味辛平。主咳逆上气，益肺气，通利口鼻，强志意，勇悍，安魄。久食，轻身不老延年神仙。一名玉芝。</p>
<p>  黄芝，味甘平。主心腹五<a target="_blank" rel="noopener" href="https://www.yixue.com/%E9%82%AA">邪</a>，益<a target="_blank" rel="noopener" href="https://www.yixue.com/%E8%84%BE%E6%B0%94">脾气</a>，<a target="_blank" rel="noopener" href="https://www.yixue.com/%E5%AE%89%E7%A5%9E">安神</a>，忠信和乐。久食，轻身不老延年神仙。一名金芝。</p>
<p>  紫芝，味甘温。主<a target="_blank" rel="noopener" href="https://www.yixue.com/%E8%80%B3%E8%81%8B">耳聋</a>，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，保神，益精气，坚筋骨，好颜色。久服，轻身不老延年。一名木芝。生山谷（旧作六种，今并）。</p>
<p>  《吴普》曰：紫之一名木芝。</p>
<p>  《名医》曰：赤芝生霍山，黑芝生恒山，青芝生太山，白芝生华山，黄芝生嵩山，紫芝生高夏地上，色紫，形如<a target="_blank" rel="noopener" href="https://www.yixue.com/%E6%A1%91">桑</a>（《御览》），六芝皆无毒，六月八月采。</p>
<p>  案《说文》云：芝，神草也；《尔雅》云：苬芝；郭璞云：芝一岁三华，瑞草；礼内则云：芝栭；卢植注云：芝，木芝也；《楚词》云：采三秀于山间；王逸云：三秀谓芝草；后汉书华陀传：有<a target="_blank" rel="noopener" href="https://www.yixue.com/%E6%BC%86%E5%8F%B6">漆叶</a>青面；注引陀传曰：青面者，一名地节，一名黄芝，主理五脏，益精气，本字书无面字，相传音女廉反；《列仙传》云：吕尚服泽芝；《抱朴子·仙药》云：赤者如<a target="_blank" rel="noopener" href="https://www.yixue.com/%E7%8F%8A%E7%91%9A">珊瑚</a>，白者如截肪，黑者如<a target="_blank" rel="noopener" href="https://www.yixue.com/%E6%B3%BD%E6%BC%86">泽漆</a>，青者如翠羽，黄者如紫金，而皆光明洞彻如坚冰也。</p>
<h4 id="卷柏"><a href="#卷柏" class="headerlink" title="卷柏"></a><a target="_blank" rel="noopener" href="https://www.yixue.com/%E5%8D%B7%E6%9F%8F">卷柏</a></h4><p>  味辛温。</p>
<p>  生山谷。主五脏<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，女子阴中<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，痛，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，血闭，绝子。久服轻身，和颜色。一名万岁。生山谷石间。</p>
<p>  《吴普》曰：卷柏，神农辛，桐君雷公甘（《御览》引云，一名<a target="_blank" rel="noopener" href="https://www.yixue.com/%E8%B1%B9">豹</a>足，一名求股，一名万岁，一名神枝，时，生山谷）。</p>
<p>  《名医》曰：一名豹足，一名求股，一名交时，生<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>，五月七月采，阴干。</p>
<p>  案《范子计然》云：卷柏，出三辅。</p>
<h4 id="蓝实"><a href="#蓝实" class="headerlink" title="蓝实"></a><a target="_blank" rel="noopener" href="https://www.yixue.com/%E8%93%9D%E5%AE%9E">蓝实</a></h4><p>  味苦寒。</p>
<p>  主解诸毒，杀蛊蚑，注鬼，螫毒。久服，<a target="_blank" rel="noopener" href="https://www.yixue.com/%E5%A4%B4">头</a>不白，轻身。生平泽。</p>
<p>  《名医》曰：其<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>可以染青，生河内。</p>
<p>  案《说文》云：葴马蓝也，蓝，染青草也；《尔雅》云：葴，马蓝；郭璞云：今大叶冬蓝也，《周礼》掌染草；郑注云：染草，蓝茜，<a target="_blank" rel="noopener" href="https://www.yixue.com/%E8%B1%A1">象</a>斗之属，《夏小正》五月启灌蓝；《毛诗》云：终朝采蓝，《笺》云，蓝，染草也。</p>
<h4 id="芎穷"><a href="#芎穷" class="headerlink" title="芎穷"></a>芎穷</h4><p>  味辛温。</p>
<p>  主<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>入脑，<a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>，<a target="_blank" rel="noopener" href="https://www.yixue.com/%E5%AF%92%E7%97%B9">寒痹</a>，筋挛，缓急，金创，妇人血闭，无子。生川谷。</p>
<p>  《吴普》曰：芎穷（《御览》引云一名香果），神农黄帝岐伯雷公辛无毒，扁<a target="_blank" rel="noopener" href="https://www.yixue.com/%E9%B9%8A">鹊</a>酸无毒，李氏生温熟寒，或生胡无<a target="_blank" rel="noopener" href="https://www.yixue.com/%E6%A1%83">桃</a>山阴，或太山（《御览》作或斜谷西岭，或太山），叶香细青黑，文赤如<a target="_blank" rel="noopener" href="https://www.yixue.com/%E8%97%81%E6%9C%AC">藁本</a>，冬夏丛生，五月华赤，七月实黑，茎端两叶，三月采，根有节，似马衔状。</p>
<p>  《名医》曰：一名胡穷，一名香果，其叶名<a target="_blank" rel="noopener" href="https://www.yixue.com/%E8%98%BC%E8%8A%9C">蘼芜</a>，生武功斜谷西岭，三月四月，采根暴干。</p>
<p>  案《说文》云：营，营穷，<a target="_blank" rel="noopener" href="https://www.yixue.com/%E9%A6%99%E8%8D%89">香草</a>也，芎，司马相如说或从弓；春秋左《传》云：有山鞠穷乎；杜预云：鞠穷所以御湿；《西山经》云：号山，其草多芎穷；郭璞云：芎穷一名<a target="_blank" rel="noopener" href="https://www.yixue.com/%E6%B1%9F%E8%93%A0">江蓠</a>；《范子计然》云：芎穷生始无，祜者善（有脱字）；《司马相如赋》：有芎穷；司马贞引司马彪云：芎穷似藁本；郭璞云：今历阳呼为江离。</p>
<h4 id="蘼芜"><a href="#蘼芜" class="headerlink" title="蘼芜"></a>蘼芜</h4><p>  味辛温。</p>
<p>  主咳逆，定惊气，辟邪恶，除蛊毒鬼注，去三虫，久服通神。一名<a target="_blank" rel="noopener" href="https://www.yixue.com/%E8%96%87">薇</a>芜。生川泽。</p>
<p>  《吴普》曰：蘼芜，一名芎穷（《御览》）。</p>
<p>  《名医》曰：一名茳蓠，芎穷苗也，生雍州及冤句，四月五月，采叶暴干。</p>
<p>  案《说文》云：蘪，蘪芜也，蓠，茳蓠，蓠芜；《尔雅》云：靳茞蘪芜；郭璞云：香草，叶小如委状；《淮南子》云：似<a target="_blank" rel="noopener" href="https://www.yixue.com/%E8%9B%87%E5%BA%8A">蛇床</a>；《山海经》云：臭如蘪芜，《司马相如赋》，有江离蘪芜；司马贞引樊光云：藁本，一名蘪芜，根名勒芷。</p>
<h4 id="黄连"><a href="#黄连" class="headerlink" title="黄连"></a><a target="_blank" rel="noopener" href="https://www.yixue.com/%E9%BB%84%E8%BF%9E">黄连</a></h4><p>  味苦寒。</p>
<p>  主热气，目痛，眦伤，泣出，明目（《御览》引云，主茎伤，《大观本》，无），肠澼，<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，下利，妇人阴中<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>。久服，令人不忘。一名王连。生川谷。</p>
<p>  《吴普》曰：黄连，神农岐伯黄帝雷公苦无毒，李氏小寒，或生蜀郡，太山之阳（《御览》）。</p>
<p>  《名医》曰：生巫阳及蜀郡，太山，二月八月采。</p>
<p>  案《广雅》云：王连，黄连也；《范子计然》云：黄连出蜀郡，黄肥坚者善。</p>
<h4 id="络石"><a href="#络石" class="headerlink" title="络石"></a><a target="_blank" rel="noopener" href="https://www.yixue.com/%E7%BB%9C%E7%9F%B3">络石</a></h4><p>  味苦温。</p>
<p>  主<a target="_blank" rel="noopener" href="https://www.yixue.com/%E9%A3%8E%E7%83%AD">风热</a>，死肌，痈伤，<a target="_blank" rel="noopener" href="https://www.yixue.com/%E5%8F%A3%E5%B9%B2">口干</a>舌焦，痈肿不消，喉舌肿，水浆不下。久服，轻身明目，润泽，好颜色，不老延年。一名百鲮。生川谷。</p>
<p>  《吴普》曰：落石，一名鳞石，一名明石，一名县石，一名云华，一名云珠，一名云英，一名云丹，神农苦小温，雷公苦无毒，扁鹊桐君甘无毒，李氏大寒，云药中君，采无时（《御览》）。</p>
<p>  《名医》曰：一名石磋，一名略石，一名明石，一名领石，一名县石，生太山或石山之阴，或高山岩石上，或生人间，正月采。</p>
<p>  案《西山经》云：上申之山多硌石，疑即此；郭璞云：硌，磊硌大石儿，非也；《唐本》注云：俗名耐冬，山南人谓之<a target="_blank" rel="noopener" href="https://www.yixue.com/%E7%9F%B3%E8%A1%80">石血</a>，以其包络石木而生，故名络石，别录谓之石龙藤，以石上生者良。</p>
<h4 id="蒺藜子"><a href="#蒺藜子" class="headerlink" title="蒺藜子"></a><a target="_blank" rel="noopener" href="https://www.yixue.com/%E8%92%BA%E8%97%9C">蒺藜</a>子</h4><p>  味苦温。</p>
<p>  主恶血，破症结积聚，<a target="_blank" rel="noopener" href="https://www.yixue.com/%E5%96%89%E7%97%B9">喉痹</a>，乳难。久服，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，明目轻身。一名旁通，一名屈人，一名止行，一名豺羽，一名升推（《御览》引云，一名君水香，《大观本》，无文）。生平泽，或道旁。</p>
<p>  《名医》曰：一名即<a target="_blank" rel="noopener" href="https://www.yixue.com/%E8%97%9C">藜</a>，一名茨，生冯翊，七月八月，采实，暴干。</p>
<p>  案《说文》云：荠，蒺藜也；诗曰：墙上有荠，以茨为茅苇，开屋字；《尔雅》云：茨，蒺藜；郭璞云：布地蔓生细叶，子有三角刺人；《毛诗》云：墙上有茨；《传》云：茨，蒺藜也，旧本作蒺藜，非。</p>
<h4 id="黄耆"><a href="#黄耆" class="headerlink" title="黄耆"></a>黄耆</h4><p>  味甘微温。</p>
<p>  主痈疽久败创，排脓止痛，大风，<a target="_blank" rel="noopener" href="https://www.yixue.com/%E7%97%A2%E7%96%BE">痢疾</a>，五<a target="_blank" rel="noopener" href="https://www.yixue.com/%E7%97%94">痔</a>，<a target="_blank" rel="noopener" href="https://www.yixue.com/%E9%BC%A0">鼠</a>瘘，补虚，小儿百病。一名戴糁。生山谷。</p>
<p>  《名医》曰：一名戴椹，一名独椹，一名芰草，一名蜀脂，一名百本，生蜀郡白水汉中，二月十月采，阴干。</p>
<h4 id="肉松蓉"><a href="#肉松蓉" class="headerlink" title="肉松蓉"></a>肉<a target="_blank" rel="noopener" href="https://www.yixue.com/%E6%9D%BE">松</a>蓉</h4><p>  味甘微温。</p>
<p>  主五劳<a target="_blank" rel="noopener" href="https://www.yixue.com/%E4%B8%83%E4%BC%A4">七伤</a>，补中，除茎中寒热痛，养五脏，强阴，益精气，多子，妇人症瘕。久服轻身。生山谷。</p>
<p>  《吴普》曰：<a target="_blank" rel="noopener" href="https://www.yixue.com/%E8%82%89%E8%8B%81%E8%93%89">肉苁蓉</a>，一名肉松蓉，神农黄帝咸，雷公酸小温（《御览》作李氏小温），生河西（《御览》作东），山阴，地，长三四寸丛生，或代郡（览御下有雁门二字），二月至八月，采（《御览》引云，阴干用之）。</p>
<p>  《名医》曰：生河西及代郡雁门，五月五日采，阴干。</p>
<p>  案《吴普》云：一名肉松蓉，当是古本，蓉即是容字，俗写<a target="_blank" rel="noopener" href="https://www.yixue.com/%E8%8B%81%E8%93%89">苁蓉</a>，非正字也。</p>
<p>  陶宏景云：是野马精落地所生，生时似肉，旧作肉苁蓉，非。</p>
<h4 id="防风"><a href="#防风" class="headerlink" title="防风"></a><a target="_blank" rel="noopener" href="https://www.yixue.com/%E9%98%B2%E9%A3%8E">防风</a></h4><p>  味甘温，无毒。</p>
<p>  主大风，头眩痛，<a target="_blank" rel="noopener" href="https://www.yixue.com/%E6%81%B6%E9%A3%8E">恶风</a>，<a target="_blank" rel="noopener" href="https://www.yixue.com/%E9%A3%8E%E9%82%AA">风邪</a>，目盲无所见，风行周身，骨节疼痹（《御览》作痛），烦满。久服轻身。一名<a target="_blank" rel="noopener" href="https://www.yixue.com/%E9%93%9C">铜</a>芸（《御览》作芒）。生川泽。</p>
<p>  《吴普》曰：防风一名回云，一名回草，一名百枝，一名蕳根，一名百<a target="_blank" rel="noopener" href="https://www.yixue.com/%E9%9F%AD">韭</a>，一名百种，神农黄帝岐伯桐君雷公扁鹊甘无毒，李氏小寒，或生邯郸上蔡，正月生叶，细圆，青黑黄白，五月花黄，六月实黑，三月十月采根，日干，琅邪者良（《御览》）。</p>
<p>  《名医》曰：一名茴草，一名百枝，一名屏风，一名蕳根，一名百蜚，生沙苑，及邯郸，琅邪，上蔡，二月十月采根，暴干。</p>
<p>  案《范子计然》云：防风出三辅，白者善。</p>
<h4 id="蒲黄"><a href="#蒲黄" class="headerlink" title="蒲黄"></a><a target="_blank" rel="noopener" href="https://www.yixue.com/%E8%92%B2%E9%BB%84">蒲黄</a></h4><p>  味甘平。</p>
<p>  主心腹旁光<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，利小便，<a target="_blank" rel="noopener" href="https://www.yixue.com/%E6%AD%A2%E8%A1%80">止血</a>，消<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>。久服，轻身<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，延年神仙。生池泽。</p>
<p>  《名医》曰：生河东，四月采。</p>
<p>  案玉篇云：蒚，谓今蒲<a target="_blank" rel="noopener" href="https://www.yixue.com/%E5%A4%B4">头</a>，有台，台上有重台，中出黄，即蒲黄；陶宏景云：此即蒲厘花上黄粉也，仙经亦用此，考《尔雅》苻离，其上蒚，苻离与蒲厘声相近，疑即此。</p>
<h4 id="香蒲"><a href="#香蒲" class="headerlink" title="香蒲"></a><a target="_blank" rel="noopener" href="https://www.yixue.com/%E9%A6%99%E8%92%B2">香蒲</a></h4><p>  味甘平。</p>
<p>  主<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，心下<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，口中烂臭，坚齿明目聪耳。久服轻身耐老（《御览》作能老）。一名睢（《御览》云睢蒲）。生池泽。</p>
<p>  《吴普》曰：睢，一名睢石，一名香蒲，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>雷公甘，生南海，池泽中（《御览》）。</p>
<p>  《名医》曰：一名醮，生南海。</p>
<p>  案《说文》云：菩，草也；玉篇云：菩，<a target="_blank" rel="noopener" href="https://www.yixue.com/%E9%A6%99%E8%8D%89">香草</a>也，又音蒲；本草图经云：香蒲，蒲黄苗也，春初生嫩叶，未出<a target="_blank" rel="noopener" href="https://www.yixue.com/%E6%B0%B4">水</a>时，红白色茸茸然，《周礼》以为菹。</p>
<h4 id="续断"><a href="#续断" class="headerlink" title="续断"></a><a target="_blank" rel="noopener" href="https://www.yixue.com/%E7%BB%AD%E6%96%AD">续断</a></h4><p>  味苦微温。</p>
<p>  主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，补不足，金创<a target="_blank" rel="noopener" href="https://www.yixue.com/%E7%97%88">痈</a>伤，折跌，续筋骨，妇人乳难（《御览》作<a target="_blank" rel="noopener" href="https://www.yixue.com/%E4%B9%B3%E7%97%88">乳痈</a>云崩中，漏血，《大观本》，作黑字）。久服益气力。一名<a target="_blank" rel="noopener" href="https://www.yixue.com/%E9%BE%99">龙</a>豆，一名属折。生山谷。</p>
<p>  《名医》曰：一名<a target="_blank" rel="noopener" href="https://www.yixue.com/%E6%8E%A5%E9%AA%A8">接骨</a>，一名南草，一名<a target="_blank" rel="noopener" href="https://www.yixue.com/%E6%A7%90">槐</a>，生<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>，七月八月采，阴干。</p>
<p>  案《广雅》云：褱，续断也；《范子计然》云：续断，出三辅：<a target="_blank" rel="noopener" href="https://www.yixue.com/%E6%A1%90">桐</a>君药录云：续断生蔓延，叶细，茎如荏大，根本黄白有汁，七月八月采根。</p>
<h4 id="漏芦"><a href="#漏芦" class="headerlink" title="漏芦"></a><a target="_blank" rel="noopener" href="https://www.yixue.com/%E6%BC%8F%E8%8A%A6">漏芦</a></h4><p>  味苦咸寒。</p>
<p>  主<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>热，恶创，疽<a target="_blank" rel="noopener" href="https://www.yixue.com/%E7%97%94">痔</a>，<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，下乳汁。久服轻身益气，耳目聪明，不老延年。一名野兰。生山谷。</p>
<p>  《名医》曰：生乔山，八月采根，阴干。</p>
<p>  案《广雅》云：<a target="_blank" rel="noopener" href="https://www.yixue.com/%E9%A3%9E%E5%BB%89">飞廉</a>，漏<a target="_blank" rel="noopener" href="https://www.yixue.com/%E8%8A%A6">芦</a>也；陶宠景云：俗中取根，名<a target="_blank" rel="noopener" href="https://www.yixue.com/%E9%B9%BF">鹿</a>骊。</p>
<h4 id="营实"><a href="#营实" class="headerlink" title="营实"></a><a target="_blank" rel="noopener" href="https://www.yixue.com/%E8%90%A5%E5%AE%9E">营实</a></h4><p>  味酸温。</p>
<p>  主痈疽恶创，结肉，跌筋，败创，热气，阴蚀不疗，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>。一名墙<a target="_blank" rel="noopener" href="https://www.yixue.com/%E8%96%87">薇</a>，一名墙麻，一名<a target="_blank" rel="noopener" href="https://www.yixue.com/%E7%89%9B">牛</a>棘。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>  《吴普》曰：<a target="_blank" rel="noopener" href="https://www.yixue.com/%E8%94%B7%E8%96%87">蔷薇</a>，一名牛勒，一名<a target="_blank" rel="noopener" href="https://www.yixue.com/%E7%89%9B%E8%86%9D">牛膝</a>，一名蔷薇，一名<a target="_blank" rel="noopener" href="https://www.yixue.com/%E5%B1%B1%E6%9E%A3">山枣</a>（《御览》）。</p>
<p>  《名医》曰：一名牛勒，一名蔷蘼，一名山棘，生零陵及蜀郡，八月九月采，阴干。</p>
<p>  案陶宏景云：即是墙薇子。</p>
<h4 id="天名精"><a href="#天名精" class="headerlink" title="天名精"></a><a target="_blank" rel="noopener" href="https://www.yixue.com/%E5%A4%A9%E5%90%8D%E7%B2%BE">天名精</a></h4><p>  味甘寒。</p>
<p>  主淤血，血瘕欲死，下血，止血，利小便。久服轻身耐老。一名麦句姜，一名<a target="_blank" rel="noopener" href="https://www.yixue.com/%E8%99%BE">虾</a>蟆蓝，一名<a target="_blank" rel="noopener" href="https://www.yixue.com/%E8%B1%95">豕</a>首。生川泽。</p>
<p>  《名医》曰：一名天门精，一名玉门精，一名彘颅，一名<a target="_blank" rel="noopener" href="https://www.yixue.com/%E8%9F%BE%E8%9C%8D">蟾蜍</a>兰，一名觐。生平原，五月采。</p>
<p>  案《说文》云：薽，豕首也；《尔雅》云：茢薽豕首；郭璞云：今江东呼豨首，可以焰<a target="_blank" rel="noopener" href="https://www.yixue.com/%E8%9A%95%E8%9B%B9">蚕蛹</a>；陶宏景云：此即今人呼为豨莶；《唐本》云：鹿活草是也，别录一名天蔓菁，南文呼为地<a target="_blank" rel="noopener" href="https://www.yixue.com/%E6%9D%BE">松</a>；掌禹<a target="_blank" rel="noopener" href="https://www.yixue.com/%E9%94%A1">锡</a>云：陈藏器别立地<a target="_blank" rel="noopener" href="https://www.yixue.com/%E8%8F%98">菘</a>条，后人不当仍其谬。</p>
<h4 id="决明子"><a href="#决明子" class="headerlink" title="决明子"></a><a target="_blank" rel="noopener" href="https://www.yixue.com/%E5%86%B3%E6%98%8E%E5%AD%90">决明子</a></h4><p>  味咸平。</p>
<p>  主青盲，目淫，肤赤，<a target="_blank" rel="noopener" href="https://www.yixue.com/%E7%99%BD%E8%86%9C">白膜</a>，眼赤<a target="_blank" rel="noopener" href="https://www.yixue.com/%E7%97%9B">痛</a>，泪出。久服益精光（太平《御览》引作理目珠精，理，即治字），轻身。生川泽。</p>
<p>  《吴普》曰：<a target="_blank" rel="noopener" href="https://www.yixue.com/%E5%86%B3%E6%98%8E">决明</a>子，一名<a target="_blank" rel="noopener" href="https://www.yixue.com/%E8%8D%89%E5%86%B3%E6%98%8E">草决明</a>，一名<a target="_blank" rel="noopener" href="https://www.yixue.com/%E7%BE%8A">羊</a>明（《御览》）。</p>
<p>  《名医》曰：生龙门，<a target="_blank" rel="noopener" href="https://www.yixue.com/%E7%9F%B3%E5%86%B3%E6%98%8E">石决明</a>生豫章，十月采，阴干百日。</p>
<p>  案《广雅》云：羊，英光也，又决明，羊明也；《尔雅》云：英光；郭璞云：英，明也，叶黄锐，赤华，实如<a target="_blank" rel="noopener" href="https://www.yixue.com/%E5%B1%B1%E8%8C%B1%E8%90%B8">山茱萸</a>；陶宏景云：形似<a target="_blank" rel="noopener" href="https://www.yixue.com/%E9%A9%AC%E8%B9%84%E5%86%B3%E6%98%8E">马蹄决明</a>。</p>
<h4 id="丹参"><a href="#丹参" class="headerlink" title="丹参"></a><a target="_blank" rel="noopener" href="https://www.yixue.com/%E4%B8%B9%E5%8F%82">丹参</a></h4><p>  味苦微寒。</p>
<p>  主心腹<a target="_blank" rel="noopener" href="https://www.yixue.com/%E9%82%AA">邪</a>气，<a target="_blank" rel="noopener" href="https://www.yixue.com/%E8%82%A0%E9%B8%A3">肠鸣</a>幽幽如走水，寒热积聚，破症除瘕，止烦满，益气。一名却蝉草。生川谷。</p>
<p>  《吴普》曰：丹参，一名赤参，一名木<a target="_blank" rel="noopener" href="https://www.yixue.com/%E7%BE%8A%E4%B9%B3">羊乳</a>，一名却蝉草，神农桐君黄帝雷公<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦无毒，李氏大寒，岐伯咸，生桐柏，或生太山山陵阴，茎华小方如荏，毛，根赤，四月华紫，五月采根阴干，治心<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>（《御览》）。</p>
<p>  《名医》曰：一名赤参，一名木羊乳，生桐柏山及太山，五月采根，暴干。</p>
<p>  案《广雅》云：却蝉，丹参也。</p>
<h4 id="茜根"><a href="#茜根" class="headerlink" title="茜根"></a>茜根</h4><p>  味苦寒。</p>
<p>  主寒湿，<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>，黄疽，补中。生川谷。</p>
<p>  《名医》曰：可以染绛，一名地血，一名茹虑，一名茅搜，一名茜，生乔山，二月三月，采根，暴干。</p>
<p>  案《说文》云：茜，茅搜也，搜，茅搜，茹藘，人血所生，可以染绛，从草从鬼；《广雅》云：地血，茹藘，茜也；《尔雅》云：茹藘茅鬼；郭璞云：今茜也，可以染绛；《毛诗》云：茹藘在阪；《传》云：茹藘，茅搜也；陆玑云：一名地血，齐人谓之茜，徐州人谓之牛蔓，徐广注《史记》云：茜一名红蓝，其花染绘，赤黄也，按《名医》别出红蓝条，非。</p>
<h4 id="飞廉"><a href="#飞廉" class="headerlink" title="飞廉"></a>飞廉</h4><p>  味苦平。</p>
<p>  主骨节热，胫重酸疼。久服，令人身轻。一名飞轻（已上四字，原本黑字）。生川泽。</p>
<p>  《名医》曰：一名<a target="_blank" rel="noopener" href="https://www.yixue.com/%E4%BC%8F%E5%85%94">伏兔</a>，一名飞<a target="_blank" rel="noopener" href="https://www.yixue.com/%E9%9B%89">雉</a>，一名木禾，生河内，正月采根，七月八月采花，阴干。</p>
<p>  案《广雅》云：伏猪，木禾也，飞廉，漏芦也；陶宠景云：今既别有漏芦，则非，此别名耳。</p>
<h4 id="五味子"><a href="#五味子" class="headerlink" title="五味子"></a><a target="_blank" rel="noopener" href="https://www.yixue.com/%E4%BA%94%E5%91%B3%E5%AD%90">五味子</a></h4><p>  味酸温。</p>
<p>  主益气，咳逆上气，劳伤羸瘦，补不足，强阴，益男子精（《御览》引云，一名会及，《大观本》，作黑字）。生山谷。</p>
<p>  《吴普》曰：<a target="_blank" rel="noopener" href="https://www.yixue.com/%E4%BA%94%E5%91%B3">五味</a>子，一名元及（《御览》）。</p>
<p>  《名医》曰：一名会及，一名元及，生齐山及代郡，八月，采实，阴干。</p>
<p>  案《说文》云：菋，荎猪也，荎，荎猪草也，蕏，荎蕏也；《广雅》云：会及，五味也；《尔雅》云：菋，荎蕏；郭璞云：五味也，蔓生子，丛在茎头；《抱朴子·仙药》云：五味者<a target="_blank" rel="noopener" href="https://www.yixue.com/%E4%BA%94%E8%A1%8C">五行</a>之精，其子有五味，移门子服五味子十六年，色如玉女，入水不沾，入火不灼也。</p>
<h4 id="旋华"><a href="#旋华" class="headerlink" title="旋华"></a>旋华</h4><p>  味甘温。</p>
<p>  主益气，去面皯（《御览》作），黑，色媚好（《御览》作令人色悦泽），其根，味辛，主腹中寒热邪气，利小便。久服不饥轻身。一名筋根华，一名金沸（《御览》引云一名美草，《大观本》，作黑字）。生平泽。</p>
<p>  《名医》曰：生豫州，五月采，阴干。</p>
<p>  案陶宏景云：东人呼为<a target="_blank" rel="noopener" href="https://www.yixue.com/%E5%B1%B1%E5%A7%9C">山姜</a>，南人呼为美草；本草衍义云：世又谓之鼓子花。</p>
<h4 id="兰草"><a href="#兰草" class="headerlink" title="兰草"></a><a target="_blank" rel="noopener" href="https://www.yixue.com/%E5%85%B0%E8%8D%89">兰草</a></h4><p>  味辛平。</p>
<p>  主利水道，杀蛊毒，辟不祥。久服，益气轻身，不老，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>。一名水香。生池泽。</p>
<p>  《名医》曰：生大吴，四月五月采。</p>
<p>  案《说文》云：兰，香草也；《广雅》云：蕳，兰也，易，其臭如兰，郑云兰，香草也，《夏小正》，五月蓄兰；《毛诗》云：方秉蕳分，《传》云蕳，兰也；陆玑云：蕳即兰，香草也，其<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>似药草<a target="_blank" rel="noopener" href="https://www.yixue.com/%E6%B3%BD%E5%85%B0">泽兰</a>；《范子计然》云：大兰出汉中三辅，兰出河东，宏农，白者善，元杨齐贤注李白诗，引本草云：兰草，泽兰，二物同名，兰草一名水香，云，都梁是也，水经，零陵郡，都梁县西，小山上，有渟水，其中悉生兰草，绿叶<a target="_blank" rel="noopener" href="https://www.yixue.com/%E7%B4%AB%E8%8C%8E">紫茎</a>，泽兰，如<a target="_blank" rel="noopener" href="https://www.yixue.com/%E8%96%84%E8%8D%B7">薄荷</a>，微香，荆湘岭南人家多种之，与兰大抵相类，颜师古以兰草为泽兰，非也。</p>
<h4 id="蛇床子"><a href="#蛇床子" class="headerlink" title="蛇床子"></a><a target="_blank" rel="noopener" href="https://www.yixue.com/%E8%9B%87%E5%BA%8A%E5%AD%90">蛇床子</a></h4><p>  味苦平。</p>
<p>  主妇人阴中<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>，男子<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>，湿痒，除痹气，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，<a target="_blank" rel="noopener" href="https://www.yixue.com/%E7%99%AB%E7%97%AB">癫痫</a>恶创。久服轻身。一名蛇米。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>及田野。</p>
<p>  《吴普》曰：<a target="_blank" rel="noopener" href="https://www.yixue.com/%E8%9B%87%E5%BA%8A">蛇床</a>一名蛇珠（《御览》）。</p>
<p>  《名医》曰：一名蛇<a target="_blank" rel="noopener" href="https://www.yixue.com/%E7%B2%9F">粟</a>，一名虺床，一名思盐，一名绳毒，一名<a target="_blank" rel="noopener" href="https://www.yixue.com/%E6%9E%A3">枣</a>棘，一名墙蘼，生临淄，五月采实，阴干。</p>
<p>  案《广雅》云：蛇粟，<a target="_blank" rel="noopener" href="https://www.yixue.com/%E9%A9%AC">马</a>床，蛇床也，《尔雅》云：盱虺床，《淮南子》汜论训云：乱人者若蛇床之与<a target="_blank" rel="noopener" href="https://www.yixue.com/%E8%98%BC%E8%8A%9C">蘼芜</a>。</p>
<h4 id="地肤子"><a href="#地肤子" class="headerlink" title="地肤子"></a><a target="_blank" rel="noopener" href="https://www.yixue.com/%E5%9C%B0%E8%82%A4%E5%AD%90">地肤子</a></h4><p>  味苦寒。</p>
<p>  主旁光热，利小便，补中益精气。久服，耳目聪明，轻身耐老。一名地<a target="_blank" rel="noopener" href="https://www.yixue.com/%E8%91%B5">葵</a>（《御览》引云，一名地华，一名地脉，《大观本》无一名地华四字，脉作麦，皆黑字）。生平泽及田野。</p>
<p>  古医曰：一名地麦，生荆州，八月十月采实，阴干。</p>
<p>  案《广雅》云：地葵，<a target="_blank" rel="noopener" href="https://www.yixue.com/%E5%9C%B0%E8%82%A4">地肤</a>也；《列仙传》云：文宾服地肤；郑樵云：地肤曰落帚，亦曰地扫；《尔雅》云：荓，马帚，即此也，今人亦用为帚。</p>
<h4 id="景天"><a href="#景天" class="headerlink" title="景天"></a><a target="_blank" rel="noopener" href="https://www.yixue.com/%E6%99%AF%E5%A4%A9">景天</a></h4><p>  味苦平。</p>
<p>  主大热，火创，身热，烦<a target="_blank" rel="noopener" href="https://www.yixue.com/%E9%82%AA">邪</a>恶气，华主女人漏下赤白，轻身明目。一名戒火，一名慎火（《御览》引云，一名<a target="_blank" rel="noopener" href="https://www.yixue.com/%E6%B0%B4">水</a>母，《大观本》，作黑字，水作火）。生川谷。</p>
<p>  《名医》曰：一名火母，一名救火，一名据火，生太山，四月四日，七月七日采，阴干。</p>
<p>  案陶宏景云：今人皆盆养之于屋上，云以辟火。</p>
<h4 id="茵陈"><a href="#茵陈" class="headerlink" title="茵陈"></a><a target="_blank" rel="noopener" href="https://www.yixue.com/%E8%8C%B5%E9%99%88">茵陈</a></h4><p>  （《御览》作茵蒿）</p>
<p>  味苦平。</p>
<p>  主<a target="_blank" rel="noopener" href="https://www.yixue.com/%E9%A3%8E%E6%B9%BF">风湿</a><a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，热结<a target="_blank" rel="noopener" href="https://www.yixue.com/%E9%BB%84%E7%96%B8">黄疸</a>。久服轻身，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>耐老（《御览》作能老）。生邱陵阪岸上。</p>
<p>  《吴普》曰：因尘，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯雷公苦无毒，黄帝辛无毒，生田中，叶如蓝，十一月采（《御览》）。</p>
<p>  《名医》曰：白<a target="_blank" rel="noopener" href="https://www.yixue.com/%E5%85%94">兔</a>食之仙，生太山，五月及立秋采，阴干。</p>
<p>  案《广雅》云：因尘，马先也；陶宏景云：仙经云，<a target="_blank" rel="noopener" href="https://www.yixue.com/%E7%99%BD%E8%92%BF">白蒿</a>，白兔食之仙，而今茵陈乃云此，恐非耳；陈藏器云：茵陈，经冬不死，因旧苗而生，故名茵陈，后加蒿字也，据此，知旧作茵陈篙，非；又按《广雅》云：马先，疑即马新蒿，亦白蒿之类。</p>
<h4 id="杜若"><a href="#杜若" class="headerlink" title="杜若"></a><a target="_blank" rel="noopener" href="https://www.yixue.com/%E6%9D%9C%E8%8B%A5">杜若</a></h4><p>  味辛微温。</p>
<p>  主胸胁下逆气，温中，风入<a target="_blank" rel="noopener" href="https://www.yixue.com/%E8%84%91%E6%88%B7">脑户</a>，<a target="_blank" rel="noopener" href="https://www.yixue.com/%E5%A4%B4">头</a>肿<a target="_blank" rel="noopener" href="https://www.yixue.com/%E7%97%9B">痛</a>，多涕泪出。</p>
<p>  久服，益精（艺文类聚引作益气），明目轻身。一名<a target="_blank" rel="noopener" href="https://www.yixue.com/%E6%9D%9C%E8%A1%A1">杜衡</a>（艺文类聚引作蘅，非）。生川泽。</p>
<p>  《名医》曰：一名杜连，一名白连，一名白苓，一名若<a target="_blank" rel="noopener" href="https://www.yixue.com/%E8%8A%9D">芝</a>，生武陵及冤句，二月八月采根，暴干。</p>
<p>  案《说文》云：若，杜若，<a target="_blank" rel="noopener" href="https://www.yixue.com/%E9%A6%99%E8%8D%89">香草</a>；《广雅》云：楚蘅，杜蘅也；《西山经》云：天帝之上有草焉，其状如葵，其臭如蘼芜，名曰杜蘅；《尔雅》云：杜，土卤；郭璞云：杜蘅也，似葵而香；《楚词》云：采芳州兮杜若；《范子计然》云：杜若生南郡汉中又云秦蘅，出于陇西天水；沈括补笔谈云：杜若，即今之<a target="_blank" rel="noopener" href="https://www.yixue.com/%E9%AB%98%E8%89%AF%E5%A7%9C">高良姜</a>，后人不识，又别出高<a target="_blank" rel="noopener" href="https://www.yixue.com/%E8%89%AF%E5%A7%9C">良姜</a>条，按经云一名杜蘅，是《名医》别出杜蘅条，非也，衡正字，俗加草。</p>
<h4 id="沙参"><a href="#沙参" class="headerlink" title="沙参"></a><a target="_blank" rel="noopener" href="https://www.yixue.com/%E6%B2%99%E5%8F%82">沙参</a></h4><p>  味苦微寒。</p>
<p>  主血积惊气，除寒热，补中，益肺气。久服利人。一名<a target="_blank" rel="noopener" href="https://www.yixue.com/%E7%9F%A5%E6%AF%8D">知母</a>。生川谷。</p>
<p>  《吴普》曰：白沙参，一名苦心，一名识美，一名<a target="_blank" rel="noopener" href="https://www.yixue.com/%E8%99%8E">虎</a>须，一名<a target="_blank" rel="noopener" href="https://www.yixue.com/%E7%99%BD%E5%8F%82">白参</a>，一名志取，一名文虎，神农黄帝<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>无毒，岐伯咸，李氏大寒，生河内川谷，或般阳渎山，三月生如葵，叶青，实白如<a target="_blank" rel="noopener" href="https://www.yixue.com/%E8%8A%A5">芥</a>，根大白如<a target="_blank" rel="noopener" href="https://www.yixue.com/%E8%8A%9C%E8%8F%81">芜菁</a>，三月采（《御览》）。</p>
<p>  《名医》曰：一名苦心，一名志取，一名虎须，一名白参，一名识美，一名文希，生河内及冤句，般阳续山，二月八月采根，暴干。</p>
<p>  案《广雅》云：苦心，沙参也，其蒿，青蓑也；《范子计然》云：白沙参，出洛阳，白者善。</p>
<h4 id="白兔藿"><a href="#白兔藿" class="headerlink" title="白兔藿"></a>白兔藿</h4><p>  味苦平。</p>
<p>  主蛇虺，蜂虿，猘<a target="_blank" rel="noopener" href="https://www.yixue.com/%E7%8B%97">狗</a>，菜肉蛊毒注。一名白葛。生山谷。</p>
<p>  《吴普》曰：白兔藿，一名白<a target="_blank" rel="noopener" href="https://www.yixue.com/%E8%91%9B%E8%B0%B7">葛谷</a>（《御览》）。</p>
<p>  《名医》曰：生交州。</p>
<p>  案陶宏景云：都不闻有识之者，都富似葛耳；《唐本》注云：此草荆襄山谷大有，俗谓之白葛。</p>
<h4 id="徐长卿"><a href="#徐长卿" class="headerlink" title="徐长卿"></a><a target="_blank" rel="noopener" href="https://www.yixue.com/%E5%BE%90%E9%95%BF%E5%8D%BF">徐长卿</a></h4><p>  味辛温。</p>
<p>  主鬼物，百精，蛊毒，疫疾邪恶气，温疟。久服，强悍轻身。一名鬼督邮。生山谷。</p>
<p>  《吴普》曰：徐长卿，一名石下长卿，神农雷公辛，或生陇西，三月采（《御览》）。</p>
<p>  《名医》曰：生太山及陇西，三月采。</p>
<p>  案《广雅》云：徐长卿，鬼督邮也；陶宏景云：鬼督邮之名甚多，今俗用徐长卿者，其根正如<a target="_blank" rel="noopener" href="https://www.yixue.com/%E7%BB%86%E8%BE%9B">细辛</a>，小短扁扁尔，气亦相似。</p>
<h4 id="石龙刍"><a href="#石龙刍" class="headerlink" title="石龙刍"></a><a target="_blank" rel="noopener" href="https://www.yixue.com/%E7%9F%B3%E9%BE%99%E5%88%8D">石龙刍</a></h4><p>  味苦微寒。</p>
<p>  主心腹邪气，<a target="_blank" rel="noopener" href="https://www.yixue.com/%E5%B0%8F%E4%BE%BF%E4%B8%8D%E5%88%A9">小便不利</a>，淋闭，风湿，鬼注，恶毒。久服，补虚羸，轻身，耳目聪明，延年。一名<a target="_blank" rel="noopener" href="https://www.yixue.com/%E9%BE%99">龙</a>须，一名草<a target="_blank" rel="noopener" href="https://www.yixue.com/%E7%BB%AD%E6%96%AD">续断</a>，一名<a target="_blank" rel="noopener" href="https://www.yixue.com/%E9%BE%99%E7%8F%A0">龙珠</a>。生山谷。</p>
<p>  《吴普》曰：龙刍，一名龙多，一名龙须，一名续断，一名龙本，一名草毒，一名龙华，一名悬莞，神农李氏小寒，雷公黄帝苦无毒，扁<a target="_blank" rel="noopener" href="https://www.yixue.com/%E9%B9%8A">鹊</a>辛无毒，生梁州，七月七日采（《御览》此条，误附续断）。</p>
<p>  《名医》曰：一名龙华，一名悬莞，一名草毒，生梁州湿地，五月七月，采茎，暴干。</p>
<p>  案《广雅》云：龙木，龙须也；《中山经》云：贾超之山，其中多龙修；郭璞云：龙须也，似莞而细，生山石<a target="_blank" rel="noopener" href="https://www.yixue.com/%E7%A9%B4">穴</a>中，茎列垂，可以为席；别录云：一名方宾；郑樵云：《尔雅》所为<a target="_blank" rel="noopener" href="https://www.yixue.com/%E9%BC%A0">鼠</a>莞也，旧作ú，非。</p>
<h4 id="薇衔"><a href="#薇衔" class="headerlink" title="薇衔"></a><a target="_blank" rel="noopener" href="https://www.yixue.com/%E8%96%87">薇</a>衔</h4><p>  味苦平。</p>
<p>  主风<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，历节痛，<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，吐舌，悸气，贼风，鼠瘘，<a target="_blank" rel="noopener" href="https://www.yixue.com/%E7%97%88">痈</a>肿。一名糜衔。生川泽。</p>
<p>  《吴普》曰：薇，一名糜，一名无颠，一名承膏，一名丑，一名无心（《御览》）。</p>
<p>  《名医》曰：一名承膏，一名承肌，一名无心，一名无颠，生汉中及冤句邯郸，七月采茎。叶，阴干。</p>
<h4 id="云实"><a href="#云实" class="headerlink" title="云实"></a><a target="_blank" rel="noopener" href="https://www.yixue.com/%E4%BA%91%E5%AE%9E">云实</a></h4><p>  味辛温。主<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>（旧作痢，《御览》作泄利），肠澼，杀虫，蛊毒，去邪毒结气，止痛除热，平主见鬼精物，多食令人狂走。久服，轻身通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>。生川谷。</p>
<p>  《吴普》曰：云实，一名员实，一名天豆，神农辛小温，黄帝咸，雷公苦，叶如麻，两两相值，高四五尺，大茎空中，六月花，八月九月实，十月采（《御览》）。</p>
<p>  《名医》曰：一名员实，一名云英，一名天豆，生河间，十月采，暴干。案《广雅》云：天豆，云实也。</p>
<h4 id="王不留行"><a href="#王不留行" class="headerlink" title="王不留行"></a><a target="_blank" rel="noopener" href="https://www.yixue.com/%E7%8E%8B%E4%B8%8D%E7%95%99%E8%A1%8C">王不留行</a></h4><p>  味苦平。</p>
<p>  主金创，<a target="_blank" rel="noopener" href="https://www.yixue.com/%E6%AD%A2%E8%A1%80">止血</a>逐痛，出刺，除<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>内寒。久服，轻身耐老（《御览》作能老），增寿。生山谷。</p>
<p>  《吴普》曰：王不留行，一名王不流行，神农苦平，岐伯雷公甘，三月八月采（《御览》）。</p>
<p>  案郑樵云：王不留行，曰禁宫花，曰剪金花，叶似花，实作房。</p>
<h4 id="升麻"><a href="#升麻" class="headerlink" title="升麻"></a><a target="_blank" rel="noopener" href="https://www.yixue.com/%E5%8D%87%E9%BA%BB">升麻</a></h4><p>  味甘辛（《大观本》作甘平）。</p>
<p>  主解百毒，杀百老物殃鬼，辟温疾，障，邪毒蛊。久服不夭（《大观本》作主解百毒，杀百精老物殃鬼，辟瘟疫瘴气邪气虫毒，此用《御览》文）。一名周升麻（《大观本》，作周麻）。生山谷（旧作黑字，据《吴普》有云，神农甘，则<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>当有此，今增入）。</p>
<p>  《吴普》曰：升麻，神农甘（《御览》）。</p>
<p>  《名医》曰：生益州，二月八月采根，日干。</p>
<p>  案《广雅》云：周麻，升麻也（此据《御览》）。</p>
<h4 id="青蘘"><a href="#青蘘" class="headerlink" title="青蘘"></a>青蘘</h4><p>  味甘寒。</p>
<p>  主<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>邪气，<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>湿痹，益气，补脑髓，坚筋骨。久服耳目聪明，不饥不老，增寿，巨胜苗也。生川谷（旧在米谷部，非）。</p>
<p>  《吴普》曰：青襄，一名<a target="_blank" rel="noopener" href="https://www.yixue.com/%E6%A2%A6">梦</a>神，神农苦，雷公甘（《御览》）。</p>
<p>  《名医》曰：生中原。</p>
<p>  案《抱朴子·仙药》云：孝经援神契曰，巨胜延年，又云巨胜，一名<a target="_blank" rel="noopener" href="https://www.yixue.com/%E8%83%A1%E9%BA%BB">胡麻</a>，饵服之不老，耐风湿，补<a target="_blank" rel="noopener" href="https://www.yixue.com/%E8%A1%B0%E8%80%81">衰老</a>也。</p>
<h4 id="姑活"><a href="#姑活" class="headerlink" title="姑活"></a>姑活</h4><p>  味甘温。</p>
<p>  主大<a target="_blank" rel="noopener" href="https://www.yixue.com/%E9%A3%8E%E9%82%AA">风邪</a>气，湿痹寒痛。久服轻身益寿耐老。一名<a target="_blank" rel="noopener" href="https://www.yixue.com/%E5%86%AC%E8%91%B5%E5%AD%90">冬葵子</a>（旧在《唐本草》中无毒，今增）。</p>
<p>  《名医》曰：生河东。</p>
<p>  案水经注解县，引《<a target="_blank" rel="noopener" href="https://www.yixue.com/%E7%A5%9E%E5%86%9C%E6%9C%AC%E8%8D%89">神农本草</a>》云：地有固活，女疏，<a target="_blank" rel="noopener" href="https://www.yixue.com/%E9%93%9C">铜</a>芸，<a target="_blank" rel="noopener" href="https://www.yixue.com/%E7%B4%AB%E8%8B%91">紫苑</a>之族也；陶宏景云：方药亦无用此者，乃有固活丸，即是野葛，一名，此又名冬葵子，非葵菜之冬葵子，疗体乖异。</p>
<h4 id="别羁"><a href="#别羁" class="headerlink" title="别羁"></a>别羁</h4><p>  味苦微温。</p>
<p>  主风寒湿痹，身重，四肢疼酸，<a target="_blank" rel="noopener" href="https://www.yixue.com/%E5%AF%92%E9%82%AA">寒邪</a>，历节痛。生川谷（旧在《唐本草》中无毒，今增）。</p>
<p>  《名医》曰：一名别枝，一名别骑，一名<a target="_blank" rel="noopener" href="https://www.yixue.com/%E9%B3%96">鳖</a>羁，生蓝田，二月八月采；案陶宏景云：方家时有用处，今俗亦绝耳。</p>
<h4 id="屈草"><a href="#屈草" class="headerlink" title="屈草"></a>屈草</h4><p>  味苦。主胸胁下痛，邪气，腹问寒热阴痹。久服，轻身益气，耐老（《御览》作补益能老）。生川泽（旧在《唐本草》中无毒，今增）。</p>
<p>  《名医》曰：生汉中，五月采。</p>
<p>  案陶宏景云：方药不复用，俗无识者。</p>
<h4 id="淮木"><a href="#淮木" class="headerlink" title="淮木"></a>淮木</h4><p>  味苦平。</p>
<p>  主久咳上气，肠中虚羸，女子阴蚀，漏下赤白沃。一名百岁城中木。生山谷（旧在《唐本草》中无毒，今增）。</p>
<p>  《吴普》曰：淮木，神农雷公无毒，生晋平阳河东平泽，治久咳上气，伤中羸虚，补中益气（《御览》）。</p>
<p>  《名医》曰：一名炭木，生太山，采无时。</p>
<p>  案李当之云：是<a target="_blank" rel="noopener" href="https://www.yixue.com/%E6%A8%9F">樟</a>树上<a target="_blank" rel="noopener" href="https://www.yixue.com/%E5%AF%84%E7%94%9F">寄生</a>树，大衔枝在<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，今人皆以<a target="_blank" rel="noopener" href="https://www.yixue.com/%E8%83%A1%E6%A1%83">胡桃</a>皮当之，非也；<a target="_blank" rel="noopener" href="https://www.yixue.com/%E6%A1%90">桐</a>君云：生上洛，是木皮状如<a target="_blank" rel="noopener" href="https://www.yixue.com/%E5%8E%9A%E6%9C%B4">厚朴</a>，色似<a target="_blank" rel="noopener" href="https://www.yixue.com/%E6%A1%82">桂</a>白，其理一纵一横，今市人皆削乃以厚朴，而无正纵横理，不知此复是何物，莫测真假，何者为是也。</p>
<p>  上草，上品七十三种，旧七十二种，考六芝当为一，升麻当白字，米谷部误入青蘘，《唐本草》六种，姑活，屈草，淮木，皆当入此。</p>
<h3 id="木"><a href="#木" class="headerlink" title="木"></a>木</h3><h4 id="牡桂"><a href="#牡桂" class="headerlink" title="牡桂"></a>牡<a target="_blank" rel="noopener" href="https://www.yixue.com/%E6%A1%82">桂</a></h4><p>味辛温。</p>
<p>主上气咳逆，结气<a target="_blank" rel="noopener" href="https://www.yixue.com/%E5%96%89%E7%97%B9">喉痹</a>，吐吸，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，补中<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>。久服通神，轻身不老。生山谷。</p>
<p>《名医》曰：生南海。</p>
<p>案《说文》云：桂，江南木，百药之长，梫桂也；南山经云：招摇之山多桂；郭璞云：桂，叶似<a target="_blank" rel="noopener" href="https://www.yixue.com/%E6%9E%87%E6%9D%B7">枇杷</a>，长二尺余，广数寸，味辛，白花，丛生山峰，冬夏常青，间无杂木；《尔雅》云：梫，木桂；郭璞云：今人呼<a target="_blank" rel="noopener" href="https://www.yixue.com/%E6%A1%82%E7%9A%AE">桂皮</a>厚者，为木桂，及单名桂者，是也，一名<a target="_blank" rel="noopener" href="https://www.yixue.com/%E8%82%89%E6%A1%82">肉桂</a>，一名<a target="_blank" rel="noopener" href="https://www.yixue.com/%E6%A1%82%E6%9E%9D">桂枝</a>，一名<a target="_blank" rel="noopener" href="https://www.yixue.com/%E6%A1%82%E5%BF%83">桂心</a>。</p>
<h4 id="菌桂"><a href="#菌桂" class="headerlink" title="菌桂"></a>菌桂</h4><p>味辛，温。</p>
<p>主百病，养精神，和颜色，为诸药先聘通使。久服轻身不老，面生光华，媚好常如童子。生山谷。</p>
<p>《名医》曰：生交址桂林岩崖间，无骨，正圆如<a target="_blank" rel="noopener" href="https://www.yixue.com/%E7%AB%B9">竹</a>，立秋采。</p>
<p>案《楚词》云：杂申椒与菌桂兮；王逸云：桂皆香木；《列仙传》云：范蠡好服桂。</p>
<h4 id="松脂"><a href="#松脂" class="headerlink" title="松脂"></a><a target="_blank" rel="noopener" href="https://www.yixue.com/%E6%9D%BE%E8%84%82">松脂</a></h4><p>味苦温。</p>
<p>主疽，恶创<a target="_blank" rel="noopener" href="https://www.yixue.com/%E5%A4%B4">头</a>疡，白秃，疥搔，风气，<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>，除热。久服，轻身不老，延年。一名<a target="_blank" rel="noopener" href="https://www.yixue.com/%E6%9D%BE">松</a>膏，一名松肪。生山谷。</p>
<p>《名医》曰：生太山，六月采。</p>
<p>案《说文》云：松木也，或作；《范子计然》云：松脂出陇西，松胶者善。</p>
<h4 id="槐实"><a href="#槐实" class="headerlink" title="槐实"></a><a target="_blank" rel="noopener" href="https://www.yixue.com/%E6%A7%90%E5%AE%9E">槐实</a></h4><p>味苦寒。</p>
<p>主五内<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>热，止涎唾，补绝伤，五<a target="_blank" rel="noopener" href="https://www.yixue.com/%E7%97%94">痔</a>，火创，妇人乳瘕，子藏急<a target="_blank" rel="noopener" href="https://www.yixue.com/%E7%97%9B">痛</a>。生平泽。</p>
<p>《名医》曰：生河南。</p>
<p>案《说文》云：<a target="_blank" rel="noopener" href="https://www.yixue.com/%E6%A7%90">槐</a>木也；《尔雅》云：欀，槐大叶而黑。郭璞云：槐树叶大色黑者，名为欀，又<a target="_blank" rel="noopener" href="https://www.yixue.com/%E5%AE%88%E5%AE%AB">守宫</a><a target="_blank" rel="noopener" href="https://www.yixue.com/%E6%A7%90%E5%8F%B6">槐叶</a>，昼聂宵炕；郭璞云：槐叶昼日聂合，而夜炕布者，名为守宫槐。</p>
<h4 id="枸杞"><a href="#枸杞" class="headerlink" title="枸杞"></a><a target="_blank" rel="noopener" href="https://www.yixue.com/%E6%9E%B8%E6%9D%9E">枸杞</a></h4><p>味苦寒。</p>
<p>主五<a target="_blank" rel="noopener" href="https://www.yixue.com/%E5%86%85%E9%82%AA">内邪</a>气，热中，<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，<a target="_blank" rel="noopener" href="https://www.yixue.com/%E5%91%A8%E7%97%B9">周痹</a>。久服，坚筋骨，轻身不老（《御览》作耐老）。一名杞根，一名地骨，一名枸忌，一名地辅。生平泽。</p>
<p>《吴普》曰：枸杞，一名枸已，一名<a target="_blank" rel="noopener" href="https://www.yixue.com/%E7%BE%8A%E4%B9%B3">羊乳</a>。（《御览》）</p>
<p>《名医》曰：一名<a target="_blank" rel="noopener" href="https://www.yixue.com/%E7%BE%8A">羊</a>乳，一名却暑，一名仙人杖，一名西王母杖，生<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>，及诸邱陵阪岸，冬采根，春夏采叶，秋采茎实，阴干。</p>
<p>案《说文》云：继，枸杞也。杞，枸杞也；《广雅》云：地筋，枸杞也；《尔雅》云：杞，枸；郭璞云：今枸杞也；《毛诗》云：集子苞杞；《传》云：杞，枸也；陆玑云：苦杞秋熟，正赤，服之轻身益气；《列仙传》云：陆通食橐卢木实；《抱朴子·仙药》云：<a target="_blank" rel="noopener" href="https://www.yixue.com/%E8%B1%A1">象</a>柴，一名托卢，是也。或名仙人杖，或云西王母杖，或名天门精，或名却老，或名地骨，或名枸杞也。</p>
<h4 id="柏实"><a href="#柏实" class="headerlink" title="柏实"></a>柏实</h4><p>味甘平。主<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>，安五藏，益气，除<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>。久服，令人悦泽美色，耳目聪明，不饥不老，轻身延年。生山谷。</p>
<p>《名医》曰：生太山，柏叶尤良，田四时各依方面采，阴干。</p>
<p>案《说文》云：柏，鞠也；《广雅》云：栝柏也；《尔雅》云：柏椈；郭璞云：礼《记》曰，鬯，日以椈；《范子计然》云：<a target="_blank" rel="noopener" href="https://www.yixue.com/%E6%9F%8F%E8%84%82">柏脂</a>出三辅，上升价七千，中三千一斗。</p>
<h4 id="伏苓"><a href="#伏苓" class="headerlink" title="伏苓"></a>伏苓</h4><p>味甘平。</p>
<p>主胸胁逆气（《御览》作<a target="_blank" rel="noopener" href="https://www.yixue.com/%E7%96%9D%E6%B0%94">疝气</a>），忧恚，惊<a target="_blank" rel="noopener" href="https://www.yixue.com/%E9%82%AA">邪</a>，恐悸，心下结痛，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>烦满，咳逆，口焦舌干，利小便。久服安魂养神，不饥延年。一名茯菟，（《御览》作<a target="_blank" rel="noopener" href="https://www.yixue.com/%E8%8C%AF%E7%A5%9E">茯神</a>，案元本云：其有抱根者，名茯神，作黑字）生山谷。</p>
<p>《吴普》曰：<a target="_blank" rel="noopener" href="https://www.yixue.com/%E8%8C%AF%E8%8B%93">茯苓</a>通神，<a target="_blank" rel="noopener" href="https://www.yixue.com/%E6%A1%90">桐</a>君甘，雷公<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>甘无毒，或生茂州，大<a target="_blank" rel="noopener" href="https://www.yixue.com/%E6%9D%BE%E6%A0%B9">松根</a>下，人地三丈一尺，二月七月采。（《御览》）</p>
<p>《名医》曰：其有抱根者名茯神，生太山大松下，二月八月采，阴干。</p>
<p>案《广雅》云：茯神，茯苓也；《范子计然》云：茯苓，出嵩高三辅，《列仙传》云：昌容采茯苓，饵而食之；《史记》褚先生云：传曰，下有伏灵，上有<a target="_blank" rel="noopener" href="https://www.yixue.com/%E5%85%94">兔</a>丝，所谓伏灵者，在兔丝之下，状似飞鸟之形，伏灵者，千岁松根也，食之不死；《淮南子》说林训云：茯苓掘，兔丝死，旧作茯，非。</p>
<h4 id="榆皮"><a href="#榆皮" class="headerlink" title="榆皮"></a><a target="_blank" rel="noopener" href="https://www.yixue.com/%E6%A6%86">榆</a>皮</h4><p>味甘平。</p>
<p>主大小便不通，利<a target="_blank" rel="noopener" href="https://www.yixue.com/%E6%B0%B4">水</a>道，除邪气，久服，轻身不饥，其实尤良。一名零榆。生山谷。</p>
<p>《名医》曰：生颍川，三月采皮，取白，暴干，八月采实。</p>
<p>案《说文》云：榆，白枌，榆也；《广雅》云：<a target="_blank" rel="noopener" href="https://www.yixue.com/%E6%9F%98">柘</a>榆，梗榆也；《尔雅》云：榆，白枌；郭璞云：枌榆先生叶，却着荚，皮色白，又工荎.郭璞云：令云刺榆；《毛诗》云：东门之枌，《传》云枌，白榆也；又山有《传》云：枢荎也；陆玑云：其针刺如柘，其叶如榆。渝为茹，美滑如白榆之类，有十种，叶皆相似，皮及木理异矣。</p>
<h4 id="酸枣"><a href="#酸枣" class="headerlink" title="酸枣"></a><a target="_blank" rel="noopener" href="https://www.yixue.com/%E9%85%B8%E6%9E%A3">酸枣</a></h4><p>味酸平。</p>
<p>主心腹寒热，邪结气聚，四肢酸疼，湿痹。久服安五藏，轻身延年。生川泽。</p>
<p>《名医》曰：生河东，八月采实，阴干，四十日成。</p>
<p>案《说文》云：樲，酸<a target="_blank" rel="noopener" href="https://www.yixue.com/%E6%9E%A3">枣</a>也；《尔雅》云：樲，酸枣；郭璞云：</p>
<p>味小实酢；孟子云：养其樲棘；赵岐云：樲棘，小棘，所谓酸枣是也。</p>
<h4 id="蘖木"><a href="#蘖木" class="headerlink" title="蘖木"></a>蘖木</h4><p>味苦寒。</p>
<p>主五藏，<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>中结热，<a target="_blank" rel="noopener" href="https://www.yixue.com/%E9%BB%84%E7%96%B8">黄疸</a>，肠痔，止<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，女子漏下赤白，<a target="_blank" rel="noopener" href="https://www.yixue.com/%E9%98%B4%E9%98%B3">阴阳</a>蚀创。一名<a target="_blank" rel="noopener" href="https://www.yixue.com/%E6%AA%80">檀</a>桓。生山谷。</p>
<p>《名医》曰：生汉中及永昌。</p>
<p>案《说文》云：檗，黄木也，蘖木也，《司<a target="_blank" rel="noopener" href="https://www.yixue.com/%E9%A9%AC">马</a>相如赋》有蘖；张揖云：檗木可染者；颜师古云：蘖，黄薜也。</p>
<h4 id="干漆"><a href="#干漆" class="headerlink" title="干漆"></a><a target="_blank" rel="noopener" href="https://www.yixue.com/%E5%B9%B2%E6%BC%86">干漆</a></h4><p>味辛温无毒。</p>
<p>主绝伤补中，续筋骨填髓脑，安五藏，五缓六急，<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>湿痹，<a target="_blank" rel="noopener" href="https://www.yixue.com/%E7%94%9F%E6%BC%86">生漆</a>去长虫。久服轻身耐老。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：生汉中，夏至后采，干之。</p>
<p>案《说文》云：桼木汁可以物，象形，如水滴而下，以漆为漆水字；《周礼》载师云：漆林之征，郑元云：故书漆林为桼林；杜子春云：当为漆林。</p>
<h4 id="五加皮"><a href="#五加皮" class="headerlink" title="五加皮"></a><a target="_blank" rel="noopener" href="https://www.yixue.com/%E4%BA%94%E5%8A%A0%E7%9A%AE">五加皮</a></h4><p>味辛温。</p>
<p>主心腹疝气，<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，益气疗躄，小儿不能行，疸创阴蚀。一名豺漆。</p>
<p>《名医》曰：一名豺节，生汉中及冤句，五月十月采茎，十月采根，阴干。</p>
<p>案《大观本草》，引东华真人煮石经云：舜常登苍梧山曰，厥金玉之<a target="_blank" rel="noopener" href="https://www.yixue.com/%E9%A6%99%E8%8D%89">香草</a>，朕那偃息正道，此乃<a target="_blank" rel="noopener" href="https://www.yixue.com/%E4%BA%94%E5%8A%A0">五加</a>也。鲁定公母，单服五加<a target="_blank" rel="noopener" href="https://www.yixue.com/%E9%85%92">酒</a>，以致不死。</p>
<h4 id="蔓荆实"><a href="#蔓荆实" class="headerlink" title="蔓荆实"></a>蔓荆实</h4><p>味苦微寒。</p>
<p>主筋骨间寒<a target="_blank" rel="noopener" href="https://www.yixue.com/%E7%83%AD%E7%97%B9">热痹</a>，拘挛，明目坚齿，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，去白虫。久服轻身耐老，小荆实亦等。生山谷。</p>
<p>《名医》曰：生河间南阳冤句，或平寿都乡，高岸上，及田野中，八月九月采实，阴干。</p>
<p>案《广雅》云：<a target="_blank" rel="noopener" href="https://www.yixue.com/%E7%89%A1%E8%8D%86">牡荆</a>，蔓荆也；广志云：楚，荆也。牡荆，蔓荆也。据牡曼声相近，故<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>于蔓荆，不载所出州土，以其见牡荆也。今或别为二条，非。</p>
<h4 id="辛夷"><a href="#辛夷" class="headerlink" title="辛夷"></a><a target="_blank" rel="noopener" href="https://www.yixue.com/%E8%BE%9B%E5%A4%B7">辛夷</a></h4><p>味辛温。</p>
<p>主<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，身体寒风，头脑痛，面皯。久服，下气轻身，明目，增年耐老。一名辛矧（《御览》作引），一名侯<a target="_blank" rel="noopener" href="https://www.yixue.com/%E6%A1%83">桃</a>，一名房木。生川谷。</p>
<p>《名医》曰：九月采实，暴干。</p>
<p>案汉书扬雄赋云：列新<a target="_blank" rel="noopener" href="https://www.yixue.com/%E9%9B%89">雉</a>于林薄；师古云：新雉即辛夷耳，为树甚大，其木枝叶皆芳，一名新矧；《史记·司马相如传》：杂以流夷；注《汉书音义》曰：流夷，新夷也；陶宏景云：小时气辛香，即《离骚》所呼辛夷者；陈藏起云：初发如笔，北人呼为<a target="_blank" rel="noopener" href="https://www.yixue.com/%E6%9C%A8%E7%AC%94">木笔</a>，其花最早，南人呼为迎春。按唐人名为玉蕊，又曰玉兰。</p>
<h4 id="桑上寄生"><a href="#桑上寄生" class="headerlink" title="桑上寄生"></a><a target="_blank" rel="noopener" href="https://www.yixue.com/%E6%A1%91">桑</a>上<a target="_blank" rel="noopener" href="https://www.yixue.com/%E5%AF%84%E7%94%9F">寄生</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E8%85%B0%E7%97%9B">腰痛</a>，小儿背强，<a target="_blank" rel="noopener" href="https://www.yixue.com/%E7%97%88">痈</a>肿，<a target="_blank" rel="noopener" href="https://www.yixue.com/%E5%AE%89%E8%83%8E">安胎</a>，充肌肤，坚发齿，长须眉，其实明目，轻身通神。一名寄屑，一名寓木，一名宛童。生川谷。</p>
<p>《名医》曰：一名茑，生宏农桑树上，三月三日，采茎，阴干。</p>
<p>案《说文》云：茑，寄生也；诗曰：茑与女萝，或作樢；《广雅》云：宛童，寄生樢也，又寄屏，寄生也；《中山经》云：<a target="_blank" rel="noopener" href="https://www.yixue.com/%E9%BE%99">龙</a>山上多寓木；郭璞云：寄生也；《尔雅》云：寓木宛童；郭璞云：寄生树一名茑；《毛诗》云：茑与女萝；《传》云：茑，寄生山也；陆玑云：茑，一名寄生，叶似当卢，子如<a target="_blank" rel="noopener" href="https://www.yixue.com/%E8%A6%86%E7%9B%86%E5%AD%90">覆盆子</a>，赤黑甜美。</p>
<h4 id="杜仲"><a href="#杜仲" class="headerlink" title="杜仲"></a><a target="_blank" rel="noopener" href="https://www.yixue.com/%E6%9D%9C%E4%BB%B2">杜仲</a></h4><p>味辛平。</p>
<p>主腰脊痛，补中，益精气，坚筋骨，强志，除阴下痒湿，小便余沥。久服轻身耐老。一名思仙。生山谷。</p>
<p>《吴普》曰：杜仲，一名木绵，一名思仲。（《御览》）</p>
<p>《名医》曰：一名思仲，一名木绵，生上虞及上党汉中，二月五月六月九月采皮。</p>
<p>案《广雅》云：杜仲，曼榆也。《博物志》云：杜仲，皮中有丝，折之则见。</p>
<h4 id="女贞实"><a href="#女贞实" class="headerlink" title="女贞实"></a><a target="_blank" rel="noopener" href="https://www.yixue.com/%E5%A5%B3%E8%B4%9E">女贞</a>实</h4><p>味苦平。</p>
<p>主补中，安五藏，养精神，除百疾。久服肥健，轻身不老。生山谷。</p>
<p>《名医》曰：生武陵，立冬采。</p>
<p>案《说文》云：桢，刚木也。东山经云：太山上多桢木。郭璞云：女桢也，叶冬不凋。《毛诗》云：南山有杞。陆玑云：木杞，其树如樗（陈藏器作<a target="_blank" rel="noopener" href="https://www.yixue.com/%E6%A0%97">栗</a>），一名<a target="_blank" rel="noopener" href="https://www.yixue.com/%E7%8B%97%E9%AA%A8">狗骨</a>，理白滑，其子为木虻子，可合药，《司马相如赋》有女贞。师古曰：女贞树，冬夏常青，未尝<a target="_blank" rel="noopener" href="https://www.yixue.com/index.php?title=%E5%87%8B%E8%90%BD&action=edit&redlink=1">凋落</a>，若有节操，故以名为焉。陈藏器云：<a target="_blank" rel="noopener" href="https://www.yixue.com/%E5%86%AC%E9%9D%92">冬青</a>也。</p>
<h4 id="木兰"><a href="#木兰" class="headerlink" title="木兰"></a><a target="_blank" rel="noopener" href="https://www.yixue.com/%E6%9C%A8%E5%85%B0">木兰</a></h4><p>味苦寒。</p>
<p>主身大热在<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>中，去面热，赤疱，酒皶，<a target="_blank" rel="noopener" href="https://www.yixue.com/%E6%81%B6%E9%A3%8E">恶风</a>瘨疾，阴下痒湿，明耳目。一名林兰。生川谷。</p>
<p>《名医》曰：一名杜兰，皮似桂而香，生零陵及太山，十二月采皮，阴干。</p>
<p>案《广雅》云：木栏桂栏也。刘逵注蜀都赋云：木兰，大树也，叶似长生，冬夏荣，常以冬华，其实如小<a target="_blank" rel="noopener" href="https://www.yixue.com/%E6%9F%BF">柿</a>，甘美。南人以为<a target="_blank" rel="noopener" href="https://www.yixue.com/%E6%A2%85">梅</a>，其皮可食。颜师古注汉书云：</p>
<p>皮似椒而香，可作面<a target="_blank" rel="noopener" href="https://www.yixue.com/%E8%86%8F%E8%8D%AF">膏药</a>。</p>
<h4 id="蕤核"><a href="#蕤核" class="headerlink" title="蕤核"></a><a target="_blank" rel="noopener" href="https://www.yixue.com/%E8%95%A4%E6%A0%B8">蕤核</a></h4><p>味甘温。</p>
<p>主心腹邪气，明目，目赤痛伤泪出。久服轻身益气，不饥。生川谷。</p>
<p>《吴普》曰：蕤核，一名，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>雷公甘平无毒，生池泽，八月采，补中，强志，明目，久服不饥。（《御览》）</p>
<p>《名医》曰：生函谷，及巴西。</p>
<p>案《说文》云：桵，白桵，棫。《尔雅》云：棫，白桵.郭璞云：桵，小木。丛生有刺，实如耳珰，紫赤可啖。一切经音义云：本草作蕤，今桵核是也。</p>
<h4 id="橘柚"><a href="#橘柚" class="headerlink" title="橘柚"></a><a target="_blank" rel="noopener" href="https://www.yixue.com/%E6%A9%98">橘</a><a target="_blank" rel="noopener" href="https://www.yixue.com/%E6%9F%9A">柚</a></h4><p>味辛温。</p>
<p>主胸中瘕热逆气，利水谷。久服，去臭下气通神，一名<a target="_blank" rel="noopener" href="https://www.yixue.com/%E6%A9%98%E7%9A%AE">橘皮</a>。生川谷。（旧在果部，非）</p>
<p>《名医》曰：生南山，江南，十月采。</p>
<p>案《说文》云：橘果出江南，柚条也。似<a target="_blank" rel="noopener" href="https://www.yixue.com/%E6%A9%99">橙</a>而酢。《尔雅》云：柚条。郭璞云：似橙实酢，生江南。禹贡云：厥包橘柚。伪孔云：大曰橘，小曰柚。列子汤问篇云：吴楚之国有木焉，其名为，碧树而冬生，实丹而</p>
<p>味酸，食其皮汁，已愤厥之疾，《司马相如赋》，有橘柚。张揖曰：柚，即橙也。似橘而大，味酢皮厚。</p>
<p>上木，上品二十种，旧一十九种，考果部，橘柚当入此。</p>
<h3 id="人"><a href="#人" class="headerlink" title="人"></a>人</h3><h4 id="发髲"><a href="#发髲" class="headerlink" title="发髲"></a>发髲</h4><p>味苦温。</p>
<p>主五癃，<a target="_blank" rel="noopener" href="https://www.yixue.com/%E5%85%B3%E6%A0%BC">关格</a>不通，利小便<a target="_blank" rel="noopener" href="https://www.yixue.com/%E6%B0%B4">水</a>道，疗小儿痫，大人痓，仍自还神化。</p>
<p>案《说文》云：发，根也。髲鬄也。鬄髲也。或作髢。《毛诗》云：不屑髢。《笺》云：髢髲也。仪礼云：主妇被<a target="_blank" rel="noopener" href="https://www.yixue.com/%E9%94%A1">锡</a>。注云：被锡，读为髲鬄。古者或剔贱者刑者之发，以被妇人之为饰，因名髲鬄焉。李当之云：是童男发，据汉人说：发髲，当是剃刑人发，或童男发<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>不忍取人发用之。故用剃余也。方家至用天灵盖，害及枯骨，卒不能治病。古人所无矣。</p>
<p>右人一种，旧同。</p>
<h3 id="兽"><a href="#兽" class="headerlink" title="兽"></a>兽</h3><h4 id="龙骨"><a href="#龙骨" class="headerlink" title="龙骨"></a><a target="_blank" rel="noopener" href="https://www.yixue.com/%E9%BE%99%E9%AA%A8">龙骨</a></h4><p>味甘平。</p>
<p>主心腹，鬼注，精物老魅，咳逆，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，脓血，女子漏下，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>坚结，小儿热气<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，齿主，小儿大人惊痫瘨疾狂走，心下结气，不能<a target="_blank" rel="noopener" href="https://www.yixue.com/%E5%96%98%E6%81%AF">喘息</a>，诸痉，杀精物。久服，轻身通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>，延年。生山谷。</p>
<p>《吴普》曰：<a target="_blank" rel="noopener" href="https://www.yixue.com/%E9%BE%99">龙</a>骨生晋地，山谷阴，大<a target="_blank" rel="noopener" href="https://www.yixue.com/%E6%B0%B4">水</a>所过处，是龙死骨也，青白者善，十二月采，或无时，龙骨畏<a target="_blank" rel="noopener" href="https://www.yixue.com/%E5%B9%B2%E6%BC%86">干漆</a>，<a target="_blank" rel="noopener" href="https://www.yixue.com/%E8%9C%80%E6%A4%92">蜀椒</a>，<a target="_blank" rel="noopener" href="https://www.yixue.com/%E7%90%86%E7%9F%B3">理石</a>，<a target="_blank" rel="noopener" href="https://www.yixue.com/%E9%BE%99%E9%BD%BF">龙齿</a><a target="_blank" rel="noopener" href="https://www.yixue.com/%E7%A5%9E%E5%86%9C">神农</a>李氏大寒，治惊痫，久服轻</p>
<p>身。（《御览》《大观本》节文）</p>
<p>《名医》曰：生晋地及太山，岩水岸土<a target="_blank" rel="noopener" href="https://www.yixue.com/%E7%A9%B4">穴</a>中死龙处，采无时。</p>
<p>案《范子计然》云：龙骨生河东。</p>
<h4 id="麝香"><a href="#麝香" class="headerlink" title="麝香"></a><a target="_blank" rel="noopener" href="https://www.yixue.com/%E9%BA%9D%E9%A6%99">麝香</a></h4><p>味辛温。</p>
<p>主辟恶气，杀鬼精物，温疟，蛊毒，痫痓，去三虫。久服除<a target="_blank" rel="noopener" href="https://www.yixue.com/%E9%82%AA">邪</a>，不<a target="_blank" rel="noopener" href="https://www.yixue.com/%E6%A2%A6">梦</a>寤厌寐。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：生中台及益州雍州山中，春风取之，生者益良。</p>
<p>案《说文》云：<a target="_blank" rel="noopener" href="https://www.yixue.com/%E9%BA%9D">麝</a>如小<a target="_blank" rel="noopener" href="https://www.yixue.com/%E9%BA%8B">麋</a>，脐有香，黑色獐也（《御览》引多三字）。《尔雅》云：麝父麋足。郭璞云：脚似麋有香。</p>
<h4 id="牛黄"><a href="#牛黄" class="headerlink" title="牛黄"></a><a target="_blank" rel="noopener" href="https://www.yixue.com/%E7%89%9B%E9%BB%84">牛黄</a></h4><p>味苦平。</p>
<p>主惊痫，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，热盛狂痓，除邪逐鬼。生平泽。</p>
<p>《吴普》曰：<a target="_blank" rel="noopener" href="https://www.yixue.com/%E7%89%9B">牛</a>黄</p>
<p>味苦无毒。牛出入呻（《御览》作鸣吼）者有之，夜有光（《御览》作夜视有光），走（《御览》有牛字），角中，牛死入胆中，如<a target="_blank" rel="noopener" href="https://www.yixue.com/%E9%B8%A1%E5%AD%90%E9%BB%84">鸡子黄</a>。（汉后书延笃传注）</p>
<p>《名医》曰：生晋地，于牛得之，即阴干，百日，使时躁，无令见日月光。</p>
<h4 id="熊脂"><a href="#熊脂" class="headerlink" title="熊脂"></a><a target="_blank" rel="noopener" href="https://www.yixue.com/%E7%86%8A">熊</a>脂</h4><p>味微寒。</p>
<p>主<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>不仁，筋急<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>腹中积聚，寒热羸瘦，<a target="_blank" rel="noopener" href="https://www.yixue.com/%E5%A4%B4">头</a>疡，白秃，面皯疱。久服，强志不饥。轻身。生山谷。</p>
<p>《名医》曰：生雍州，十一月取。</p>
<p>案《说文》云：熊兽似<a target="_blank" rel="noopener" href="https://www.yixue.com/%E8%B1%95">豕</a>，山居，冬蛰。</p>
<h4 id="白胶"><a href="#白胶" class="headerlink" title="白胶"></a>白胶</h4><p>味甘平。</p>
<p>主伤中劳绝，<a target="_blank" rel="noopener" href="https://www.yixue.com/%E8%85%B0%E7%97%9B">腰痛</a>，羸瘦，补中<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，妇人血闭无子，止<a target="_blank" rel="noopener" href="https://www.yixue.com/%E7%97%9B">痛</a>，<a target="_blank" rel="noopener" href="https://www.yixue.com/%E5%AE%89%E8%83%8E">安胎</a>。久服轻身延年。一名<a target="_blank" rel="noopener" href="https://www.yixue.com/%E9%B9%BF%E8%A7%92%E8%83%B6">鹿角胶</a>。</p>
<p>《名医》曰：生云中，煮<a target="_blank" rel="noopener" href="https://www.yixue.com/%E9%B9%BF%E8%A7%92">鹿角</a>作之。</p>
<p>案《说文》云：胶，昵也，作之以皮。考工记云：<a target="_blank" rel="noopener" href="https://www.yixue.com/%E9%B9%BF%E8%83%B6">鹿胶</a>青白，牛胶火赤。郑云：皆谓煮，用其皮，或用角。</p>
<h4 id="阿胶"><a href="#阿胶" class="headerlink" title="阿胶"></a><a target="_blank" rel="noopener" href="https://www.yixue.com/%E9%98%BF%E8%83%B6">阿胶</a></h4><p>味甘平。</p>
<p>主心腹，内崩，劳极，洒洒如疟状，腰<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，四肢酸疼，女子下血安胎，久服轻身益气，一名傅致胶。</p>
<p>《名医》曰：生平东郡煮<a target="_blank" rel="noopener" href="https://www.yixue.com/%E7%89%9B%E7%9A%AE">牛皮</a>作之，出东阿。</p>
<p>案二胶，<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>不着所出，疑本经但作胶，《名医》增白字阿字，分为二条。</p>
<p>上兽，上品六种，旧同。</p>
<h3 id="禽"><a href="#禽" class="headerlink" title="禽"></a>禽</h3><h4 id="丹雄鸡"><a href="#丹雄鸡" class="headerlink" title="丹雄鸡"></a>丹雄<a target="_blank" rel="noopener" href="https://www.yixue.com/%E9%B8%A1">鸡</a></h4><p>味甘微温。</p>
<p>主女人崩中漏下，赤白沃，补虚，温中，<a target="_blank" rel="noopener" href="https://www.yixue.com/%E6%AD%A2%E8%A1%80">止血</a>，通神，杀毒辟不祥，<a target="_blank" rel="noopener" href="https://www.yixue.com/%E5%A4%B4">头</a>主杀鬼，东门上者尤良。</p>
<p>肪，主<a target="_blank" rel="noopener" href="https://www.yixue.com/%E8%80%B3%E8%81%8B">耳聋</a>。</p>
<p>肠，主遗溺。</p>
<p>肶胵，裹<a target="_blank" rel="noopener" href="https://www.yixue.com/%E9%BB%84%E7%9A%AE">黄皮</a>，主<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>。</p>
<p>尿白，主<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a><a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>。</p>
<p>黑雌鸡，主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，五缓六急，<a target="_blank" rel="noopener" href="https://www.yixue.com/%E5%AE%89%E8%83%8E">安胎</a>。</p>
<p>翮羽，主下血闭。</p>
<p><a target="_blank" rel="noopener" href="https://www.yixue.com/%E9%B8%A1%E5%AD%90">鸡子</a>，主除热，火疮痫痉，可作<a target="_blank" rel="noopener" href="https://www.yixue.com/%E8%99%8E">虎</a>魄，神物。</p>
<p>鸡白蠹，肥脂。</p>
<p>生平泽。</p>
<p>《吴普》曰：丹鸡卵可作<a target="_blank" rel="noopener" href="https://www.yixue.com/%E7%90%A5%E7%8F%80">琥珀</a>。（《御览》）</p>
<p>《名医》曰：生朝鲜。</p>
<p>案《说文》云：鸡知时畜也。籀文作鸡，肪，肥也。肠，大<a target="_blank" rel="noopener" href="https://www.yixue.com/%E5%B0%8F%E8%82%A0">小肠</a>也。膍鸟胵，胵鸟胃也。工（上艹下囗内必），粪也。翮羽，茎也。羽，鸟长毛也，此作肶，省文，尿，即（上艹下囗内必）字，古文，从。亦（上艹下囗内必）假音字也。</p>
<h4 id="雁肪"><a href="#雁肪" class="headerlink" title="雁肪"></a><a target="_blank" rel="noopener" href="https://www.yixue.com/%E9%9B%81%E8%82%AA">雁肪</a></h4><p>味甘平。主风挛，<a target="_blank" rel="noopener" href="https://www.yixue.com/%E6%8B%98%E6%80%A5">拘急</a>，偏枯，气不通利，久服，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>不饥，轻身耐老。一名<a target="_blank" rel="noopener" href="https://www.yixue.com/%E9%B9%9C">鹜</a>肪。生池泽。</p>
<p>《吴普》曰：雁肪<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯雷公甘无毒（《御览》有鹜肪二字，当作一名鹜肪），杀诸石药毒。（《御览》引云：采无时）</p>
<p>《名医》曰：生江南，取无时。</p>
<p>案《说文》云：雁，<a target="_blank" rel="noopener" href="https://www.yixue.com/%E9%B9%85">鹅</a>也。鹜，舒<a target="_blank" rel="noopener" href="https://www.yixue.com/%E5%87%AB">凫</a>，也。《广雅》云：鹅，仓雁也。凫，鹜鸭也。《尔雅》云：舒雁，鹅。郭璞云：礼《记》曰，出如舒雁。今江东呼，又舒凫，鹜。郭璞</p>
<p>云：鸭也。方言云：雁，自关而东，谓之鹅。南楚之外，谓之鹅，或谓之仓。据《说文》云：别有雁，以为鸿雁字无鸭字，鸭，即雁之急音，此雁肪，即鹅鸭脂也。当作雁字，《名医》不晓，别出鹜肪条，又出白鸭鹅条，反疑此为鸿雁，何其谬也。陶苏皆乱说之。</p>
<p>上禽，上品二种，旧同。</p>
<h3 id="虫鱼"><a href="#虫鱼" class="headerlink" title="虫鱼"></a>虫鱼</h3><h4 id="石蜜"><a href="#石蜜" class="headerlink" title="石蜜"></a><a target="_blank" rel="noopener" href="https://www.yixue.com/%E7%9F%B3%E8%9C%9C">石蜜</a></h4><p>味甘平。</p>
<p>主心腹<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，诸<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>痓，安<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>，诸不足，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>补中，止<a target="_blank" rel="noopener" href="https://www.yixue.com/%E7%97%9B">痛</a><a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>，除众病，和百药。久服，强志轻身，不饥不老。一名石饴。生山谷。</p>
<p>《吴普》曰：石蜜，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>雷公甘气平，生河源或河梁。（《御览》又一引云：生武都山谷）</p>
<p>《名医》曰：生武都河源及诸山石中，色白如膏者，良。</p>
<p>案《说文》云：蜂，甘饴也。一曰螟子，或作蜜。《中山经》云：平逢之山多沙石，实惟<a target="_blank" rel="noopener" href="https://www.yixue.com/%E8%9C%82%E8%9C%9C">蜂蜜</a>之庐。郭璞云：蜜，赤蜂名。西京杂记云：南越王献高帝石蜜五斛。玉</p>
<p>篇云：螽，甘饴也。苏恭云：当去石字。</p>
<h4 id="蜂子"><a href="#蜂子" class="headerlink" title="蜂子"></a>蜂子</h4><p>味甘平。</p>
<p>主风<a target="_blank" rel="noopener" href="https://www.yixue.com/%E5%A4%B4">头</a>，除蛊毒，补虚羸伤中。久服，令人光泽，好颜色，不老，<a target="_blank" rel="noopener" href="https://www.yixue.com/%E5%A4%A7%E9%BB%84">大黄</a>蜂子，主心腹，复满痛，轻身益气，<a target="_blank" rel="noopener" href="https://www.yixue.com/%E5%9C%9F%E8%9C%82%E5%AD%90">土蜂子</a>，主<a target="_blank" rel="noopener" href="https://www.yixue.com/%E7%97%88">痈</a>肿。一名蜚零。生山谷。</p>
<p>《名医》曰：生武都。</p>
<p>案《说文》云：蜂，飞虫螫人者。古文省作蜂。《广雅》云：蠓，蜂也。又上蜂，螉也。《尔雅》云：<a target="_blank" rel="noopener" href="https://www.yixue.com/%E5%9C%9F%E8%9C%82">土蜂</a>。郭璞云：今江南大蜂在地中作房者为土蜂，啖其子即<a target="_blank" rel="noopener" href="https://www.yixue.com/%E9%A9%AC">马</a>蜂，今荆巴间呼为蟺，又木蜂。郭璞云：似土蜂而小，在树上作房，江东亦呼为木蜂，又食其子。礼记<a target="_blank" rel="noopener" href="https://www.yixue.com/%E6%AA%80">檀</a>弓云：范则冠。郑云：范蜂也。方言云：蜂，燕赵之间，谓</p>
<p>之蠓螉，其小者，谓之螉，或谓之蚴蜕，其大而蜜。谓之壶蜂。郭璞云：今黑蜂，穿<a target="_blank" rel="noopener" href="https://www.yixue.com/%E7%AB%B9">竹</a>木作孔，亦有蜜者，或呼笛师，按蜂名为范者声相近，若《司马相如赋》，以泛为枫。左传：沨沨即汛汛也。</p>
<h4 id="蜜蜡"><a href="#蜜蜡" class="headerlink" title="蜜蜡"></a><a target="_blank" rel="noopener" href="https://www.yixue.com/%E8%9C%9C%E8%9C%A1">蜜蜡</a></h4><p>味甘微温。</p>
<p>主下利脓血，补中续绝伤金创，益气不饥耐老。生山谷。</p>
<p>《名医》曰：生武都蜜房木石间。</p>
<p>案西京杂记云：南越王献高帝蜜蜡，二百枚。玉篇云：蜡，蜜滓。陶宏景云：<a target="_blank" rel="noopener" href="https://www.yixue.com/%E7%99%BD%E8%9C%A1">白蜡</a>生于蜜中。故谓蜜蜡。《说文》无蜡字。张有云：腊别蜡，非，旧作蜡，今据改。</p>
<h4 id="牡蛎"><a href="#牡蛎" class="headerlink" title="牡蛎"></a><a target="_blank" rel="noopener" href="https://www.yixue.com/%E7%89%A1%E8%9B%8E">牡蛎</a></h4><p>味咸平。</p>
<p>主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a><a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，温疟洒洒，惊恚怒气，除拘缓<a target="_blank" rel="noopener" href="https://www.yixue.com/%E9%BC%A0">鼠</a>瘘，女子带下赤白。久服，强骨节，杀<a target="_blank" rel="noopener" href="https://www.yixue.com/%E9%82%AA">邪</a>气，延年。一名蛎蛤，生池泽。</p>
<p>《名医》曰：一名牡蛤，生东海，采无时。</p>
<p>案《说文》云：虿，<a target="_blank" rel="noopener" href="https://www.yixue.com/%E8%9A%8C">蚌</a>属。似螊，微大，出海中，今民食之，读苦赖又云：蜃属，有三，皆生于海，蛤厉，千岁<a target="_blank" rel="noopener" href="https://www.yixue.com/%E9%9B%80">雀</a>所化，秦谓之牡蛎。</p>
<h4 id="龟甲"><a href="#龟甲" class="headerlink" title="龟甲"></a><a target="_blank" rel="noopener" href="https://www.yixue.com/%E9%BE%9F%E7%94%B2">龟甲</a></h4><p>味咸平。</p>
<p>主漏下赤白，破<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，痎疟，五<a target="_blank" rel="noopener" href="https://www.yixue.com/%E7%97%94">痔</a>，阴蚀，<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，四肢重弱，小儿囟不合。久服，轻身不饥。一名神屋。生池泽。</p>
<p>《名医》曰：生南海及湖<a target="_blank" rel="noopener" href="https://www.yixue.com/%E6%B0%B4">水</a>中，采无时。</p>
<p>案《广雅》云：介，龟也。高诱注淮南云：龟壳，龟甲也。</p>
<h4 id="桑蜱蛸"><a href="#桑蜱蛸" class="headerlink" title="桑蜱蛸"></a><a target="_blank" rel="noopener" href="https://www.yixue.com/%E6%A1%91">桑</a>蜱蛸</h4><p>味咸平。</p>
<p>主伤中，疝瘕，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>，益精生子，女子血闭，<a target="_blank" rel="noopener" href="https://www.yixue.com/%E8%85%B0%E7%97%9B">腰痛</a>，通<a target="_blank" rel="noopener" href="https://www.yixue.com/%E4%BA%94%E6%B7%8B">五淋</a>，利小便水道。一名蚀<a target="_blank" rel="noopener" href="https://www.yixue.com/%E7%96%A3">疣</a>，生<a target="_blank" rel="noopener" href="https://www.yixue.com/%E6%A1%91%E6%9E%9D">桑枝</a>上，采，蒸之。</p>
<p>《吴普》曰：桑蛸条，一名（今本脱此二字），蚀疣，一名害焦，一名致，神农咸无毒。（《御览》）</p>
<p>《名医》曰：<a target="_blank" rel="noopener" href="https://www.yixue.com/%E8%9E%B3%E8%9E%82">螳螂</a>子也，二月三月采，火炙。</p>
<p>案《说文》云：蜱，蜱蛸也，或作蜱蛸，虫蛸，螂子。《广雅》云：蟭，乌涕，冒焦，螵蛸也。《尔雅》云：不过螳蠰，其子蜱蛸。郭璞云：一名焦，螳蠰卵也。范子计</p>
<p>然云：螵蛸出三辅，上价三百，旧作螵，声相近，字之误也。</p>
<p>玉篇云：蜱同螵。</p>
<h4 id="海蛤"><a href="#海蛤" class="headerlink" title="海蛤"></a><a target="_blank" rel="noopener" href="https://www.yixue.com/%E6%B5%B7%E8%9B%A4">海蛤</a></h4><p>味苦平。</p>
<p>主咳逆上气，<a target="_blank" rel="noopener" href="https://www.yixue.com/%E5%96%98%E6%81%AF">喘息</a>烦满，<a target="_blank" rel="noopener" href="https://www.yixue.com/%E8%83%B8%E7%97%9B">胸痛</a>，寒热。一名魁蛤。</p>
<p>《吴普》曰：海蛤，神农苦，岐伯甘，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>咸，大节头有文，文如磨齿，采无时。</p>
<p>《名医》曰：生南海。</p>
<p>案《说文》云：蛤，蜃属，海蛤者，百岁燕所化，魁蛤，一名复累老服冀所化。《尔雅》云：魁陆。郭璞云：本草云，魁，状如海蛤，园而<a target="_blank" rel="noopener" href="https://www.yixue.com/%E5%8E%9A%E6%9C%B4">厚朴</a>有理纵横，即今之蚶</p>
<p>也。《周礼》<a target="_blank" rel="noopener" href="https://www.yixue.com/%E9%B3%96">鳖</a>人供蠯郑司农云：蠯，蛤也。杜子春云：蠯蜯也。周书王会云：东越海蛤。孔晁云：蛤，<a target="_blank" rel="noopener" href="https://www.yixue.com/%E6%96%87%E8%9B%A4">文蛤</a>。按《名医》别出海蛤条云：一名魁陆，一名活东，非。</p>
<h4 id="文蛤"><a href="#文蛤" class="headerlink" title="文蛤"></a>文蛤</h4><p>主恶疮，蚀（《御览》作除阴蚀），五痔（《御览》下有<a target="_blank" rel="noopener" href="https://www.yixue.com/%E5%A4%A7%E5%AD%94">大孔</a><a target="_blank" rel="noopener" href="https://www.yixue.com/%E5%87%BA%E8%A1%80">出血</a>，《大观本》，作黑字）。</p>
<p>《名医》曰：生东海，表有文，采无时。</p>
<h4 id="蠡鱼"><a href="#蠡鱼" class="headerlink" title="蠡鱼"></a>蠡鱼</h4><p>（初学记引作<a target="_blank" rel="noopener" href="https://www.yixue.com/%E9%B3%A2%E9%B1%BC">鳢鱼</a>）</p>
<p>味甘寒。</p>
<p>主湿痹，面目浮肿，下大水。一名鲖鱼。生池泽。</p>
<p>《名医》曰：生九江，采无时。</p>
<p>案《说文》云：，鲖也。鲖，也。读若裤栊。《广雅》云：鲡，鯣鲖也。《尔雅》云：鳢。郭璞云：鲖也。《毛诗》云：鲂鳢。《传》云：鳢鲖也。据《说文》云：鳢鳠也。与不同，而毛苌。郭璞以鲖释鳢，与许不合。然初学记引此亦作鳢，盖二字音同，以舛，不可得详。《广雅》又作鲡，亦音之。又广志云：豚鱼，一名鲖（《御览》），更异解也。</p>
<p>又陆玑云：鳢即鲍鱼也。似鳢，狭厚，今京东人犹呼鳢鱼，又本草衍义曰。蠡鱼，今人谓之黑<a target="_blank" rel="noopener" href="https://www.yixue.com/%E9%B2%A4%E9%B1%BC">鲤鱼</a>，道家以为头有星为厌，据此诸说，若作鲤字，《说文》所云鲖。</p>
<p>广志以为江豚，本草衍义以为黑鲤鱼，若作鲤字，《说文》以为鲡。《广雅》以为鳗鲡。陆玑以为鲍鱼，说各不同，难以详究。</p>
<h4 id="鲤鱼胆"><a href="#鲤鱼胆" class="headerlink" title="鲤鱼胆"></a><a target="_blank" rel="noopener" href="https://www.yixue.com/%E9%B2%A4%E9%B1%BC%E8%83%86">鲤鱼胆</a></h4><p>味苦寒。</p>
<p>主目热赤痛青盲，明目。久服，强悍益志气。生池泽。</p>
<p>《名医》曰：生九江，采无时。</p>
<p>案《说文》云：鲤，鳣也。鳣，鲤也。《尔雅》云：鲤鳣.舍人云：鲤，一名鳣.郭璞注鲤云：今赤鲤鱼。注鳣云：大鱼似鲟。《毛诗》云：鳣鲔发发。《传》云：鳣，鲤也，据此知郭璞别为二，非矣。古今注云：兖州人呼赤鲤为赤骥，谓青鲤为青马，黑鲤为元驹，白鲤为白骐，黄鲤为黄<a target="_blank" rel="noopener" href="https://www.yixue.com/%E9%9B%89">雉</a>。</p>
<p>上虫，鱼。上品一十种，旧同。</p>
<h3 id="果"><a href="#果" class="headerlink" title="果"></a>果</h3><h4 id="藕实茎"><a href="#藕实茎" class="headerlink" title="藕实茎"></a><a target="_blank" rel="noopener" href="https://www.yixue.com/%E8%97%95%E5%AE%9E">藕实</a>茎</h4><p>味甘平。</p>
<p>主补中养神，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，除百疾。久服，轻身耐老，不饥延年。一名<a target="_blank" rel="noopener" href="https://www.yixue.com/%E6%B0%B4">水</a><a target="_blank" rel="noopener" href="https://www.yixue.com/%E8%8A%9D">芝</a>丹。生池泽。</p>
<p>《名医》曰：一名莲，生汝南，八月采。</p>
<p>案《说文》云：藕，夫渠根。莲，夫渠之实也。<a target="_blank" rel="noopener" href="https://www.yixue.com/%E8%8C%84">茄</a>，夫渠茎。《尔雅》云：荷，芙渠。郭璞云：别名芙蓉，江东呼荷，又其茎茄，其实莲。郭璞云：莲谓房也，又其</p>
<p>根藕。</p>
<h4 id="大枣"><a href="#大枣" class="headerlink" title="大枣"></a><a target="_blank" rel="noopener" href="https://www.yixue.com/%E5%A4%A7%E6%9E%A3">大枣</a></h4><p>味甘平。</p>
<p>主心腹<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，<a target="_blank" rel="noopener" href="https://www.yixue.com/%E5%AE%89%E4%B8%AD">安中</a>养脾肋十二经，平<a target="_blank" rel="noopener" href="https://www.yixue.com/%E8%83%83%E6%B0%94">胃气</a>，通<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，补少气，少<a target="_blank" rel="noopener" href="https://www.yixue.com/%E6%B4%A5%E6%B6%B2">津液</a>，身中不足，大惊，四肢重，和百药。久服轻身长年，叶覆<a target="_blank" rel="noopener" href="https://www.yixue.com/%E9%BA%BB%E9%BB%84">麻黄</a>，能令出汗。生平泽。</p>
<p>《吴普》曰：<a target="_blank" rel="noopener" href="https://www.yixue.com/%E6%9E%A3">枣</a>主调中，益<a target="_blank" rel="noopener" href="https://www.yixue.com/%E8%84%BE%E6%B0%94">脾气</a>，令人好颜色，美志气。（《大观本草》引吴氏本草）</p>
<p>《名医》曰：一名干枣，一名美枣，一名良枣，八月采，曝干，生河东。</p>
<p>案《说文》云：枣，<a target="_blank" rel="noopener" href="https://www.yixue.com/%E7%BE%8A">羊</a>枣也。《尔雅》云：遵羊枣。郭璞云：实小而圆，紫黑色，今俗呼之为羊矢枣，又洗大枣。郭璞云：今河东猗氏县，出大枣子，如<a target="_blank" rel="noopener" href="https://www.yixue.com/%E9%B8%A1">鸡</a>卵。</p>
<h4 id="葡萄"><a href="#葡萄" class="headerlink" title="葡萄"></a><a target="_blank" rel="noopener" href="https://www.yixue.com/%E8%91%A1%E8%90%84">葡萄</a></h4><p>味甘平。</p>
<p>主筋骨<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，益气，倍力，强志，令人肥健，耐饥忍<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>。久食轻身，不老延年，可作<a target="_blank" rel="noopener" href="https://www.yixue.com/%E9%85%92">酒</a>。生山谷。《名医》曰：生陇西五原敦煌。</p>
<p>案史纪大宛列《传》云：大宛左右，以葡萄为酒，汉使取其实来，于是天子始种<a target="_blank" rel="noopener" href="https://www.yixue.com/%E8%8B%9C%E8%93%BF">苜蓿</a>，葡萄，肥饶地，或疑此<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>不合有葡萄，《名医》所增，当为黑字。</p>
<p>然《周礼》场人云：树之查蓏，珍异之物。郑元云：珍异，葡萄<a target="_blank" rel="noopener" href="https://www.yixue.com/%E6%9E%87%E6%9D%B7">枇杷</a>之属，则古中国本有此，大宛种类殊常，故汉特取来植之，旧作葡，据《史记》作蒲。</p>
<h4 id="蓬蔂"><a href="#蓬蔂" class="headerlink" title="蓬蔂"></a>蓬蔂</h4><p>味酸平。</p>
<p>主安<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，益精气，长阴令坚，强志，倍力有子。久服轻身不老。一名覆盆。生平泽。</p>
<p>《吴普》曰：<a target="_blank" rel="noopener" href="https://www.yixue.com/%E7%BC%BA%E7%9B%86">缺盆</a>，一名决盆（《御览》）。甄氏本草曰：<a target="_blank" rel="noopener" href="https://www.yixue.com/%E8%A6%86%E7%9B%86%E5%AD%90">覆盆子</a>，一名<a target="_blank" rel="noopener" href="https://www.yixue.com/%E9%A9%AC">马</a>瘘，一名陆荆。（同上）</p>
<p>《名医》曰：一名陵蔂，一名阴药，生荆山及冤句。</p>
<p>案《说文》云：蔂，木也。茥，缺盆也。《广雅》云：蒛盆<a target="_blank" rel="noopener" href="https://www.yixue.com/%E9%99%86%E8%8B%B1">陆英</a>，莓也。《尔雅》云：茥蒛盆。郭璞云：覆盆也，实似莓而小，亦可食。《毛诗》云：葛苗苗之。陆玑云：一</p>
<p>名巨瓜，似燕薁，亦连蔓，叶似<a target="_blank" rel="noopener" href="https://www.yixue.com/%E8%89%BE">艾</a>，白色，其子赤可食。《列仙传》云：昌容食蓬蔂根。李当之云：即是人所食莓。陶宏景云：蓬蔂是根名，覆盆是实名。</p>
<h4 id="鸡头实"><a href="#鸡头实" class="headerlink" title="鸡头实"></a><a target="_blank" rel="noopener" href="https://www.yixue.com/%E9%B8%A1%E5%A4%B4">鸡头</a>实</h4><p>味甘平。</p>
<p>主湿痹，腰脊膝<a target="_blank" rel="noopener" href="https://www.yixue.com/%E7%97%9B">痛</a>，补中除暴疾，益精气，强志令耳目聪明。久服，轻身不饥，耐老，神仙。一名雁啄实。生池泽。</p>
<p>《名医》曰：一名芡，生雷泽，八月采。</p>
<p>案《说文》云：芡，鸡<a target="_blank" rel="noopener" href="https://www.yixue.com/%E5%A4%B4">头</a>也。《广雅》云：芡，鸡头也，《周礼》，笾人加笾之实芡。郑元云：芡，鸡头也。方言云：芡，鸡头也，北燕谓之，青徐淮泗之间，谓之芡。</p>
<p>南楚江湘之间，谓之鸡头，或谓之雁头，或谓之<a target="_blank" rel="noopener" href="https://www.yixue.com/%E4%B9%8C%E5%A4%B4">乌头</a>。《淮南子》说山川云：鸡头已瘘。高诱云：水中芡，幽州谓之雁头。古今注云：叶似荷而大，叶上蹙绉如沸，实有芒刺，其中有米，可以度饥，即今茑子也。</p>
<p>上果，上品五种，旧六种，今以<a target="_blank" rel="noopener" href="https://www.yixue.com/%E6%A9%98">橘</a><a target="_blank" rel="noopener" href="https://www.yixue.com/%E6%9F%9A">柚</a>入木。</p>
<h3 id="米谷"><a href="#米谷" class="headerlink" title="米谷"></a>米谷</h3><h4 id="胡麻"><a href="#胡麻" class="headerlink" title="胡麻"></a><a target="_blank" rel="noopener" href="https://www.yixue.com/%E8%83%A1%E9%BA%BB">胡麻</a></h4><p>味甘平。</p>
<p>主伤中虚羸，补五内（《御览》作藏），<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，填髓脑。久服，轻身不老。一名巨胜。叶名青雚。生川泽。</p>
<p>《吴普》曰：胡麻一名方金，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>雷公甘无毒，一名<a target="_blank" rel="noopener" href="https://www.yixue.com/%E7%8B%97">狗</a>虱，立秋采。</p>
<p>《名医》曰：一名狗虱，一名方茎，一名鸿藏，生上党。</p>
<p>案《广雅》云：狗虱，巨胜，藤苰，胡麻也。孝经援神契云：钷胜延年。宋均云：世以钷胜为苟杞子。陶宏景云：本生大宛，故曰胡麻。按<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>已有此，陶说非</p>
<p>也，且与麻贲并列，胡之言大或以叶大于麻，故名之。</p>
<h4 id="麻贲"><a href="#麻贲" class="headerlink" title="麻贲"></a>麻贲</h4><p>味辛平。</p>
<p>主五劳<a target="_blank" rel="noopener" href="https://www.yixue.com/%E4%B8%83%E4%BC%A4">七伤</a>，利<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>，下血，寒气，多食，令人见鬼狂走。久服，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>，轻身。一名麻勃。<a target="_blank" rel="noopener" href="https://www.yixue.com/%E9%BA%BB%E5%AD%90">麻子</a>，味甘平，主补中益气，肥健不老神仙。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：麻子中仁，神农岐伯辛，雷公<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>无毒，不欲<a target="_blank" rel="noopener" href="https://www.yixue.com/%E7%89%A1%E8%9B%8E">牡蛎</a><a target="_blank" rel="noopener" href="https://www.yixue.com/%E7%99%BD%E8%96%87">白薇</a>，先藏地中者食杀人，麻蓝一名麻贲，一名青欲，一名青葛，神农辛，岐伯有毒，雷公甘，畏牡蛎白<a target="_blank" rel="noopener" href="https://www.yixue.com/%E8%96%87">薇</a>，叶上有毒，食之杀人，麻勃，一名花，雷公辛无毒，畏牡蛎。（《御览》）</p>
<p>《名医》曰：麻勃，此<a target="_blank" rel="noopener" href="https://www.yixue.com/%E9%BA%BB%E8%8A%B1">麻花</a>上勃勃者，七月七日采。良，子九月采，生太山。</p>
<p>案《说文》元：麻与同，人所治在屋下，枲麻也，萉枲实也，或作荸，<a target="_blank" rel="noopener" href="https://www.yixue.com/%E9%BA%BB%E6%AF%8D">麻母</a>也，，孝也，以贲为杂<a target="_blank" rel="noopener" href="https://www.yixue.com/%E9%A6%99%E8%8D%89">香草</a>。《尔雅》云：，枲实，枲，麻孙。炎云：筦麻子也。郭璞云</p>
<p>：别二名，又芓，麻母。郭璞云：苴，麻盛子者，《周礼》，笾朝事之笾，其实黂，郑云：黂枲实也，郑司农云麻麻曰黂.《淮南子》齐俗训云：胡人见筦，不知其可以</p>
<p>为布。高诱云：黂，麻实也，据此则宏景以为牡麻无实，非也，《唐本》以为麻实，是。</p>
<p>上米，谷，上品二种，旧三种，今以青蘘入草。</p>
<h3 id="菜"><a href="#菜" class="headerlink" title="菜"></a>菜</h3><h4 id="冬葵子"><a href="#冬葵子" class="headerlink" title="冬葵子"></a><a target="_blank" rel="noopener" href="https://www.yixue.com/%E5%86%AC%E8%91%B5%E5%AD%90">冬葵子</a></h4><p>味甘寒。</p>
<p>主<a target="_blank" rel="noopener" href="https://www.yixue.com/%E4%BA%94%E8%84%8F%E5%85%AD%E8%85%91">五脏六腑</a>，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>羸瘦，五癃，利小便。久服坚骨长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，轻身延年。</p>
<p>《名医》曰：生少室山，十二月采之。</p>
<p>案《说文》云：升，古文终，<a target="_blank" rel="noopener" href="https://www.yixue.com/%E8%91%B5">葵</a>菜也。《广雅》云：，葵也，考升与终形相近，当即《尔雅》蔠葵，《尔雅》云蔠，葵繁露。郭璞云：承露也，大茎小叶，华紫黄色。</p>
<p>本草图经云：吴人呼为繁露，俗呼胡燕支，子可妇人涂面及作口脂，按《名医》别有<a target="_blank" rel="noopener" href="https://www.yixue.com/%E8%90%BD%E8%91%B5">落葵</a>条，一名繁露，亦非也，陶宏景以为终冬至春作子，谓之冬葵，不经甚矣。</p>
<h4 id="苋实"><a href="#苋实" class="headerlink" title="苋实"></a><a target="_blank" rel="noopener" href="https://www.yixue.com/%E8%8B%8B%E5%AE%9E">苋实</a></h4><p>味甘寒。</p>
<p>主青盲，明目除<a target="_blank" rel="noopener" href="https://www.yixue.com/%E9%82%AA">邪</a>，利大小便，去寒热。久服，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>力，不饥，轻身。一名<a target="_blank" rel="noopener" href="https://www.yixue.com/%E9%A9%AC">马</a><a target="_blank" rel="noopener" href="https://www.yixue.com/%E8%8B%8B">苋</a>。</p>
<p>《名医》曰：一名莫实，生淮阳及田中，叶如蓝，十一月采。</p>
<p>案《说文》云：苋，苋菜也。《尔雅》云蒉，赤苋。郭璞云：今苋叶之赤茎者。</p>
<p>李当之云：苋实，当是今<a target="_blank" rel="noopener" href="https://www.yixue.com/%E7%99%BD%E8%8B%8B">白苋</a>，《唐本》注云：赤苋一名苋，今名莫实字误。</p>
<h4 id="瓜蒂"><a href="#瓜蒂" class="headerlink" title="瓜蒂"></a><a target="_blank" rel="noopener" href="https://www.yixue.com/%E7%93%9C%E8%92%82">瓜蒂</a></h4><p>味苦寒。</p>
<p>主大<a target="_blank" rel="noopener" href="https://www.yixue.com/%E6%B0%B4">水</a>身面四肝浮肿，下水，杀蛊毒，咳逆上气，及食诸果，病在胸腹中，皆吐下之。生平泽。</p>
<p>《名医》曰：生蒿高，七月七日采，阴干。</p>
<p>案《说文》云：瓜，（瓜瓜）也，<a target="_blank" rel="noopener" href="https://www.yixue.com/%E8%B1%A1">象</a>形。蒂，瓜当也。《广雅》云：水<a target="_blank" rel="noopener" href="https://www.yixue.com/%E8%8A%9D">芝</a>，瓜也。陶宏景云：<a target="_blank" rel="noopener" href="https://www.yixue.com/%E7%94%9C%E7%93%9C%E8%92%82">甜瓜蒂</a>也。</p>
<h4 id="瓜子"><a href="#瓜子" class="headerlink" title="瓜子"></a><a target="_blank" rel="noopener" href="https://www.yixue.com/%E7%93%9C%E5%AD%90">瓜子</a></h4><p>味甘平。</p>
<p>主令人说泽，好颜色，益气不饥。久服轻身耐老。一名水芝。（《御览》作土芝）生平泽。</p>
<p>《吴普》曰：瓜子一名瓣，七月七日采，可作面脂。（《御览》）</p>
<p>《名医》曰：一名白瓜子，生蒿高，<a target="_blank" rel="noopener" href="https://www.yixue.com/%E5%86%AC%E7%93%9C%E4%BB%81">冬瓜仁</a>也，八月采。</p>
<p>案《说文》云：瓣，瓜中实。《广雅》云：<a target="_blank" rel="noopener" href="https://www.yixue.com/%E5%86%AC%E7%93%9C">冬瓜</a>（上艹下左立右瓜）也，其子谓之瓤。陶宏景云：白当为甘，旧有白字。据《名医》云：一名白瓜子，则本名当无。</p>
<h4 id="苦菜"><a href="#苦菜" class="headerlink" title="苦菜"></a><a target="_blank" rel="noopener" href="https://www.yixue.com/%E8%8B%A6%E8%8F%9C">苦菜</a></h4><p>味苦寒。</p>
<p>主<a target="_blank" rel="noopener" href="https://www.yixue.com/%E4%BA%94%E8%84%8F">五脏</a><a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，厌谷，胃痹。久服，安心益气，聪察少卧，轻身耐老。一名荼草，一名选。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：一名游冬，生益州山陵道旁，凌冬不死，三月三日采，阴干。</p>
<p>案《说文》云：荼，苦菜也。《广雅》云：游冬，苦菜也。《尔雅》云：荼，苦菜，又槚，苦荼。郭璞云：树小如<a target="_blank" rel="noopener" href="https://www.yixue.com/%E6%A0%80%E5%AD%90">栀子</a>，冬生叶，可煮作羹，今呼早莱者为荼，晚取者为<a target="_blank" rel="noopener" href="https://www.yixue.com/%E8%8C%97">茗</a>，一名荈，蜀人名之苦菜。陶宏景云：此即是今茗，茗一名荼又令人不眠，亦凌冬不凋而兼其止，生益州，《唐本》注驳之非矣，选与荈，音相近。</p>
<p>上菜，上品五种旧同。</p>
<h2 id="中经（中品）"><a href="#中经（中品）" class="headerlink" title="中经（中品）"></a>中经（中品）</h2><h3 id="玉石-1"><a href="#玉石-1" class="headerlink" title="玉石"></a>玉石</h3><h4 id="雄黄"><a href="#雄黄" class="headerlink" title="雄黄"></a><a target="_blank" rel="noopener" href="https://www.yixue.com/%E9%9B%84%E9%BB%84">雄黄</a></h4><p>味苦平寒。</p>
<p>主<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，<a target="_blank" rel="noopener" href="https://www.yixue.com/%E9%BC%A0">鼠</a>瘘恶创，疽<a target="_blank" rel="noopener" href="https://www.yixue.com/%E7%97%94">痔</a>死肌，杀精物，恶鬼，<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，百虫毒，胜五兵。炼食之，轻食神仙。一名黄食石。生山谷。</p>
<p>《吴普》曰：雄黄，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>苦，山阴有丹雄黄，生山之阳，故曰雄，是丹之雄，所以名雄黄也。</p>
<p>《名医》曰：生武都敦煌山之阳，采无时。</p>
<p>案《西山经》云：高山其下多雄黄。郭璞云：晋太兴三年，高平郡界有山崩，其中出数千斤雄黄。《抱朴子·仙药》云：雄黄当得武都山所出者，纯而无杂，其赤如<a target="_blank" rel="noopener" href="https://www.yixue.com/%E9%B8%A1%E5%86%A0">鸡冠</a>，光明晔晔乃可用耳，其但纯黄似雄黄，色无赤光者，不任以作仙药，可以合理病药耳。</p>
<h4 id="石流黄"><a href="#石流黄" class="headerlink" title="石流黄"></a>石流黄</h4><p>（流旧作硫，《御览》引作流，是）</p>
<p>味酸温。</p>
<p>主妇人阴蚀，疽痔恶血，坚筋骨，除<a target="_blank" rel="noopener" href="https://www.yixue.com/%E5%A4%B4">头</a>秃，能化金<a target="_blank" rel="noopener" href="https://www.yixue.com/%E9%93%B6">银</a><a target="_blank" rel="noopener" href="https://www.yixue.com/%E9%93%9C">铜</a><a target="_blank" rel="noopener" href="https://www.yixue.com/%E9%93%81">铁</a>奇物（《御览》引云：石流青、白色，主益<a target="_blank" rel="noopener" href="https://www.yixue.com/%E8%82%9D%E6%B0%94">肝气</a>明目，石流赤，生羌道山谷）。生山谷。</p>
<p>《吴普》曰：<a target="_blank" rel="noopener" href="https://www.yixue.com/%E7%A1%AB%E9%BB%84">硫黄</a>一名石留黄，神农黄帝雷公咸有毒，医和<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦无毒，或生易阳，或河西，或五色，黄是潘<a target="_blank" rel="noopener" href="https://www.yixue.com/%E6%B0%B4">水</a>石液也（潘，即矾，古字），烧令有紫焰者，八月九日采，治妇人血结（《御览》云：治妇人绝阴，能合金银铜铁）。</p>
<p>《名医》曰：生东海牧<a target="_blank" rel="noopener" href="https://www.yixue.com/%E7%BE%8A">羊</a>山，及太山河西山，<a target="_blank" rel="noopener" href="https://www.yixue.com/%E7%9F%BE%E7%9F%B3">矾石</a>液也。</p>
<p>案《范子计然》云：石流黄出汉中，又云刘冯饵石流黄而更少。刘逵注吴都赋云：流黄，土精也。</p>
<h4 id="雌黄"><a href="#雌黄" class="headerlink" title="雌黄"></a><a target="_blank" rel="noopener" href="https://www.yixue.com/%E9%9B%8C%E9%BB%84">雌黄</a></h4><p>味辛平。</p>
<p>主恶创头秃<a target="_blank" rel="noopener" href="https://www.yixue.com/%E7%97%82">痂</a>疥，杀毒虫虱，身痒，<a target="_blank" rel="noopener" href="https://www.yixue.com/%E9%82%AA">邪</a>气诸毒。炼之，久服，轻身增年不老。生山谷。</p>
<p>《名医》曰：生武都，与雄黄同山生，其阴山有金，金精熏，则生雌黄，采无时。</p>
<h4 id="水银"><a href="#水银" class="headerlink" title="水银"></a><a target="_blank" rel="noopener" href="https://www.yixue.com/%E6%B0%B4%E9%93%B6">水银</a></h4><p>味辛寒。</p>
<p>主疥瘘痂疡白秃，杀<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>中虱，堕胎，除热，杀金银铜<a target="_blank" rel="noopener" href="https://www.yixue.com/%E9%94%A1">锡</a>毒。熔化还复为丹，久服神仙不死。生平土。</p>
<p>《名医》曰：一名汞，生符陵，出于<a target="_blank" rel="noopener" href="https://www.yixue.com/%E4%B8%B9%E7%A0%82">丹砂</a>。</p>
<p>案《说文》云：澒，丹沙所化为水银也。《广雅》云：水银谓之汞。《淮南子》地形训云：白澒，九百岁生白澒，白（上兴下石），九百岁生百金。高诱云：白澒，水银也。</p>
<h4 id="石膏"><a href="#石膏" class="headerlink" title="石膏"></a><a target="_blank" rel="noopener" href="https://www.yixue.com/%E7%9F%B3%E8%86%8F">石膏</a></h4><p>味辛微寒。</p>
<p>主中<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>热，心下逆气惊喘，<a target="_blank" rel="noopener" href="https://www.yixue.com/%E5%8F%A3%E5%B9%B2">口干</a>，苦焦，不能息，腹中坚<a target="_blank" rel="noopener" href="https://www.yixue.com/%E7%97%9B">痛</a>，除邪鬼，产乳，金创。生山谷。</p>
<p>《名医》曰：一名细石，生齐山及齐卢山，鲁蒙山，采无时。</p>
<h4 id="慈石"><a href="#慈石" class="headerlink" title="慈石"></a><a target="_blank" rel="noopener" href="https://www.yixue.com/%E6%85%88%E7%9F%B3">慈石</a></h4><p>味辛寒。</p>
<p>主<a target="_blank" rel="noopener" href="https://www.yixue.com/%E5%91%A8%E7%97%B9">周痹</a>，<a target="_blank" rel="noopener" href="https://www.yixue.com/%E9%A3%8E%E6%B9%BF">风湿</a>，<a target="_blank" rel="noopener" href="https://www.yixue.com/%E8%82%A2%E8%8A%82">肢节</a>中痛不可持物，洗洗，酸消，除大热烦满及<a target="_blank" rel="noopener" href="https://www.yixue.com/%E8%80%B3%E8%81%8B">耳聋</a>。一名元石。生山谷。</p>
<p>《吴普》曰：慈石，一名磁君。</p>
<p>《名医》曰：一名处石，生太山，及慈山山阴，有铁处则生其阳，采无时。</p>
<p>案北山经云：灌题之山其中，多<a target="_blank" rel="noopener" href="https://www.yixue.com/%E7%A3%81%E7%9F%B3">磁石</a>。郭璞云：可以取铁。管子地数篇云：山上有慈石者，下必有铜。吕氏春秋精通篇云：慈石召铁。《淮南子》说山训云：慈石能引铁，只作慈，旧作磁，非，《名医》别出元石条，亦非。</p>
<h4 id="凝水石"><a href="#凝水石" class="headerlink" title="凝水石"></a><a target="_blank" rel="noopener" href="https://www.yixue.com/%E5%87%9D%E6%B0%B4%E7%9F%B3">凝水石</a></h4><p>味辛寒。</p>
<p>主身热，腹中积聚，邪气，皮中如火烧，烦满，水饮之。久服不饥。一名白水石。生山谷。</p>
<p>《吴普》曰：神农辛，吱伯医和扁<a target="_blank" rel="noopener" href="https://www.yixue.com/%E9%B9%8A">鹊</a>甘无毒。李氏大寒，或生邯郸，采无时，如<a target="_blank" rel="noopener" href="https://www.yixue.com/%E4%BA%91%E6%AF%8D">云母</a>色（《御览》引云，一名<a target="_blank" rel="noopener" href="https://www.yixue.com/%E5%AF%92%E6%B0%B4%E7%9F%B3">寒水石</a>）。</p>
<p>《名医》曰：一名寒水石，一名凌水石，盐之精也，生常案及凝山，又中水县邯郸。</p>
<p>《范子计然》云：水石出河东，色泽者善。</p>
<h4 id="阳起石"><a href="#阳起石" class="headerlink" title="阳起石"></a><a target="_blank" rel="noopener" href="https://www.yixue.com/%E9%98%B3%E8%B5%B7%E7%9F%B3">阳起石</a></h4><p>味咸微温。</p>
<p>主崩中漏下，破子臧中血，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>结气，寒热，<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>无子，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>不起（《御览》引，作<a target="_blank" rel="noopener" href="https://www.yixue.com/%E9%98%B4%E9%98%B3">阴阳</a>不合），补不足（《御览》引，有句挛二字）。一名白石。生山谷。</p>
<p>《吴普》曰：阳起石，神农扁鹊酸无毒，<a target="_blank" rel="noopener" href="https://www.yixue.com/%E6%A1%90">桐</a>君雷公岐伯咸无毒，李氏小寒，或生太山（《御览》引云，或阳起山，采无时）。</p>
<p>《名医》曰：一名石生，一名羊起石，云母根也，生齐山及琅邪，或云山阳起山，采无时。</p>
<h4 id="孔公蘖"><a href="#孔公蘖" class="headerlink" title="孔公蘖"></a>孔公蘖</h4><p>味辛温。</p>
<p>主<a target="_blank" rel="noopener" href="https://www.yixue.com/%E4%BC%A4%E9%A3%9F">伤食</a>不化，邪结气，恶创，疽瘘痔，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，下乳汁（《御览》引云，一名通石，《大观本》，作黑字）。生山谷。</p>
<p>《吴普》曰：孔公孽，神农辛，岐伯咸，扁鹊酸无毒，色青黄。</p>
<p>《名医》曰：一名通石，殷孽根也，青黄色生梁山。</p>
<h4 id="殷孽"><a href="#殷孽" class="headerlink" title="殷孽"></a>殷孽</h4><p>味辛温。</p>
<p>主烂伤<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>寒热，鼠寒瘘症瘕结气。一名姜石。生山谷（按此当与孔公孳为一条）。</p>
<p>《名医》曰：钟<a target="_blank" rel="noopener" href="https://www.yixue.com/%E4%B9%B3%E6%A0%B9">乳根</a>也生赵国，又梁山及南海，采无时。</p>
<h4 id="铁精"><a href="#铁精" class="headerlink" title="铁精"></a><a target="_blank" rel="noopener" href="https://www.yixue.com/%E9%93%81%E7%B2%BE">铁精</a></h4><p>平。</p>
<p>主明目化铜。</p>
<p><a target="_blank" rel="noopener" href="https://www.yixue.com/%E9%93%81%E8%90%BD">铁落</a>，味辛平，主<a target="_blank" rel="noopener" href="https://www.yixue.com/%E9%A3%8E%E7%83%AD">风热</a>，恶创，疡疽创痂，疥气在皮肤中。</p>
<p>铁，主坚肌耐痛，生平泽（旧为三条，今并）。</p>
<p>《名医》曰：铁落一名铁液，可以染皂，生牧羊及祊城或析城，采无时。</p>
<p>案《说文》云：铁，黑金也，或省作铁，古文作铁。</p>
<h4 id="理石"><a href="#理石" class="headerlink" title="理石"></a><a target="_blank" rel="noopener" href="https://www.yixue.com/%E7%90%86%E7%9F%B3">理石</a></h4><p>味辛寒。</p>
<p>主身热，利胃解烦，益精明目，破积聚，去三虫。一名石立制石。生山谷。</p>
<p>《名医》曰：一名饥石，如石膏，顺理而细，生汉中，及卢山，采无时。</p>
<h4 id="长石"><a href="#长石" class="headerlink" title="长石"></a><a target="_blank" rel="noopener" href="https://www.yixue.com/%E9%95%BF%E7%9F%B3">长石</a></h4><p>味辛寒。</p>
<p>主身热，四肢<a target="_blank" rel="noopener" href="https://www.yixue.com/%E5%AF%92%E5%8E%A5">寒厥</a>，利小便，通血脉，明目，去翳，眇，下三虫，杀蛊毒。久服不饥。一名方石。生山谷。</p>
<p>《吴普》曰：长石一名方石，一名直石，生长子山谷，如<a target="_blank" rel="noopener" href="https://www.yixue.com/%E9%A9%AC%E9%BD%BF">马齿</a>，润泽玉色长鲜，服之不饥（《御览》）。</p>
<p>《名医》曰：一名土石，一名直石，理如<a target="_blank" rel="noopener" href="https://www.yixue.com/%E9%A9%AC">马</a>齿，方面润泽，玉色，生长子山，及太山临溜采无时。</p>
<h4 id="肤青"><a href="#肤青" class="headerlink" title="肤青"></a>肤青</h4><p>味辛平。</p>
<p>主蛊毒，及蛇菜肉诸毒，恶创。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：一名推青，一名推石，生益州。</p>
<p>案陶宏景云：俗方及仙经，并无用此者，亦相与不复识。</p>
<p>上玉石，中品一十四种，旧十六种，考铁落、铁，宜与铁精为一。</p>
<h3 id="草-1"><a href="#草-1" class="headerlink" title="草"></a>草</h3><h4 id="干姜"><a href="#干姜" class="headerlink" title="干姜"></a><a target="_blank" rel="noopener" href="https://www.yixue.com/%E5%B9%B2%E5%A7%9C">干姜</a></h4><p>味辛温。</p>
<p>主胸满咳逆上气，温中<a target="_blank" rel="noopener" href="https://www.yixue.com/%E6%AD%A2%E8%A1%80">止血</a>，出汗，逐风，<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，肠澼，下利。生者尤良，久服去臭气，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：生楗为及荆州扬州，九月采。</p>
<p>案《说文》云：姜，御湿之菜也。《广雅》云：葰<a target="_blank" rel="noopener" href="https://www.yixue.com/%E5%BB%89%E5%A7%9C">廉姜</a>也。吕氏春秋本</p>
<p>味篇云：和之美者，阳朴之姜，高诱注，阳朴地名在蜀郡，司<a target="_blank" rel="noopener" href="https://www.yixue.com/%E9%A9%AC">马</a>相如上林赋，有茈姜云云。</p>
<h4 id="枲耳实"><a href="#枲耳实" class="headerlink" title="枲耳实"></a>枲耳实</h4><p>味甘温。</p>
<p>主风<a target="_blank" rel="noopener" href="https://www.yixue.com/%E5%A4%B4">头</a>，寒<a target="_blank" rel="noopener" href="https://www.yixue.com/%E7%97%9B">痛</a>，<a target="_blank" rel="noopener" href="https://www.yixue.com/%E9%A3%8E%E6%B9%BF">风湿</a>，<a target="_blank" rel="noopener" href="https://www.yixue.com/%E5%91%A8%E7%97%B9">周痹</a>，四肢拘挛，痛，恶肉死肌。久服<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，耳目聪明，强志轻身。一名胡枲，一名地<a target="_blank" rel="noopener" href="https://www.yixue.com/%E8%91%B5">葵</a>。生川谷。</p>
<p>《名医》曰：一名葹，一名常思，生安陆及六安田野，实熟时采。</p>
<p>案《说文》云：荪，卷耳也。苓，卷耳也。《广雅》云：苓，耳葹，常枲，胡枲，枲耳也。《尔雅》云：<a target="_blank" rel="noopener" href="https://www.yixue.com/%E8%8B%8D%E8%80%B3">苍耳</a>，苓耳。郭璞云：江东呼为常枲，形似<a target="_blank" rel="noopener" href="https://www.yixue.com/%E9%BC%A0">鼠</a>耳，丛生如盘。《毛诗》云：采采卷耳。《传》云：卷耳，苓耳也。陆玑云：叶青，白色，似<a target="_blank" rel="noopener" href="https://www.yixue.com/%E8%83%A1%E8%8D%BD">胡荽</a>，白华，细茎蔓生，可煮为茹，滑而少味，四月中生子，正如妇人耳珰，今或谓之耳珰草，郑康成谓是白胡荽，幽州人谓之爵耳。《淮南子》览冥训云：位贱尚枲。高诱云：枲者，枲耳，菜名也。幽冀谓之<a target="_blank" rel="noopener" href="https://www.yixue.com/%E6%AA%80">檀</a>菜，雒下谓之胡枲。</p>
<h4 id="葛根"><a href="#葛根" class="headerlink" title="葛根"></a><a target="_blank" rel="noopener" href="https://www.yixue.com/%E8%91%9B%E6%A0%B9">葛根</a></h4><p>味甘平。</p>
<p>主<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，身大热，<a target="_blank" rel="noopener" href="https://www.yixue.com/%E5%91%95%E5%90%90">呕吐</a>，诸痹，起阴气，解诸毒，<a target="_blank" rel="noopener" href="https://www.yixue.com/%E8%91%9B%E8%B0%B7">葛谷</a>，主下利，十岁已上。一名<a target="_blank" rel="noopener" href="https://www.yixue.com/%E9%B8%A1">鸡</a>齐根。生川谷。</p>
<p>《吴普》曰：葛根，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>甘，生太山（《御览》）。</p>
<p>《名医》曰：一名<a target="_blank" rel="noopener" href="https://www.yixue.com/%E9%B9%BF%E8%97%BF">鹿藿</a>，一名黄斤，生汶山，五月采根，暴干。</p>
<h4 id="括楼根"><a href="#括楼根" class="headerlink" title="括楼根"></a>括楼根</h4><p>味苦寒。</p>
<p>主消渴，身热，烦满，大热，补虚<a target="_blank" rel="noopener" href="https://www.yixue.com/%E5%AE%89%E4%B8%AD">安中</a>，续绝伤。一名地楼。生川谷，及山阴。</p>
<p>《吴普》曰：括楼，一名泽巨，一名泽姑（《御览》）。</p>
<p>《名医》曰：一名果裸，一名天瓜，一名泽姑，实名<a target="_blank" rel="noopener" href="https://www.yixue.com/%E9%BB%84%E7%93%9C">黄瓜</a>，二月八月，采根，暴干，三十日成，生宏农。</p>
<p>案《说文》云：（上芪下口），（上芪下口）蒌，果蓏也。《广雅》云：王白，（上艹下刀下贝）也。（党为王（上芪下口））《尔雅》云：果裸之实，括楼。郭璞云：今齐人呼之为天瓜。《毛诗》云：果裸之实，亦施于宇。《传》云：果裸，括楼也。吕氏春秋云：王善生。高诱云：善或作瓜，（左舌右瓜）（左娄右瓜）也。案吕氏春秋善字乃（上芪下口）之误。</p>
<h4 id="苦参"><a href="#苦参" class="headerlink" title="苦参"></a><a target="_blank" rel="noopener" href="https://www.yixue.com/%E8%8B%A6%E5%8F%82">苦参</a></h4><p>味苦寒。</p>
<p>主心<a target="_blank" rel="noopener" href="https://www.yixue.com/%E8%85%B9%E7%BB%93">腹结</a>气，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>积聚，<a target="_blank" rel="noopener" href="https://www.yixue.com/%E9%BB%84%E7%96%B8">黄疸</a>，溺有余沥，<a target="_blank" rel="noopener" href="https://www.yixue.com/%E9%80%90%E6%B0%B4">逐水</a>，除<a target="_blank" rel="noopener" href="https://www.yixue.com/%E7%97%88">痈</a>肿，补中，明目，止泪。一名<a target="_blank" rel="noopener" href="https://www.yixue.com/%E6%B0%B4">水</a><a target="_blank" rel="noopener" href="https://www.yixue.com/%E6%A7%90">槐</a>，一名苦识。生山谷及田野。</p>
<p>《名医》曰：一名地槐，一名菟槐，一名骄槐，一名白茎，一名<a target="_blank" rel="noopener" href="https://www.yixue.com/%E8%99%8E">虎</a>麻，一名芩茎，一名禄曰，一名陵郎，生汝南，三月八月十月，采根，暴干。</p>
<h4 id="当归"><a href="#当归" class="headerlink" title="当归"></a><a target="_blank" rel="noopener" href="https://www.yixue.com/%E5%BD%93%E5%BD%92">当归</a></h4><p>味甘温。</p>
<p>主咳逆上气，温虐，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，洗在<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>中（《大观本》，洗音<a target="_blank" rel="noopener" href="https://www.yixue.com/%E7%99%A3">癣</a>）。妇人漏下绝子，诸恶创疡金创。煮饮之。一名干归。生川谷。</p>
<p>《吴普》曰：当归，神农黄帝<a target="_blank" rel="noopener" href="https://www.yixue.com/%E6%A1%90">桐</a>君<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>甘无毒，岐伯雷公辛无毒，李氏小温，或生羌胡地。</p>
<p>《名医》曰：生陇西，二月八月，采根阴干。</p>
<p>案《广雅》云：山靳，当归也。《尔雅》云：薜，山靳。郭璞云：今似靳而粗大，又薜，白靳。郭璞云：即上山靳。《范子计然》云：当归，出陇西，无枯者善。</p>
<h4 id="麻黄"><a href="#麻黄" class="headerlink" title="麻黄"></a><a target="_blank" rel="noopener" href="https://www.yixue.com/%E9%BA%BB%E9%BB%84">麻黄</a></h4><p>味苦温。</p>
<p>主<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a><a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a><a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>温疟，发表，出汗，去<a target="_blank" rel="noopener" href="https://www.yixue.com/%E9%82%AA">邪</a>热气，止咳逆上气，除寒热，破症坚积聚。一名<a target="_blank" rel="noopener" href="https://www.yixue.com/%E9%BE%99">龙</a>沙。</p>
<p>《吴普》曰：麻黄一名卑相，一名卑坚，神农雷公苦无毒，扁<a target="_blank" rel="noopener" href="https://www.yixue.com/%E9%B9%8A">鹊</a>酸无毒，李氏平，或生河东，四月，立秋采（《御览》）。</p>
<p>《名医》曰：一名卑相，一名卑盐，生晋地及河东，立秋采茎，阴干今青。</p>
<p>案《广雅》云：龙沙，麻黄也。麻黄茎，<a target="_blank" rel="noopener" href="https://www.yixue.com/%E7%8B%97%E9%AA%A8">狗骨</a>也。《范子计然》云：麻黄出汉中三辅。</p>
<h4 id="通草"><a href="#通草" class="headerlink" title="通草"></a><a target="_blank" rel="noopener" href="https://www.yixue.com/%E9%80%9A%E8%8D%89">通草</a></h4><p>（《御览》作蓪草）</p>
<p>味辛平。</p>
<p>主去恶虫，除脾<a target="_blank" rel="noopener" href="https://www.yixue.com/%E8%83%83%E5%AF%92">胃寒</a>热，通利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，血脉<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，今人不忘。一名附支。生山谷。</p>
<p>《吴普》曰：蓪草，一名丁翁，一名附支，神农黄帝辛，雷公苦，生石城山谷，叶菁蔓延，止汗，自正月采（《御览》）。</p>
<p>《名医》曰：一名丁翁，生石城及山阳，正月采枝，阴干。</p>
<p>案《广雅》云：附支，蓪草也。《中山经》云：升山其草多寇脱。郭璞云：寇脱草，生南方，高丈许，似<a target="_blank" rel="noopener" href="https://www.yixue.com/%E8%8D%B7%E5%8F%B6">荷叶</a>，而茎中有瓤，正白，零陵人植而日灌之，以为树也。《尔雅》云：离南活莌.郭璞注同，又倚商，活脱。郭璞云：即离南也。《范子计然》云：蓪草，出三辅。</p>
<h4 id="芍药"><a href="#芍药" class="headerlink" title="芍药"></a><a target="_blank" rel="noopener" href="https://www.yixue.com/%E8%8A%8D%E8%8D%AF">芍药</a></h4><p>味苦平。</p>
<p>主邪<a target="_blank" rel="noopener" href="https://www.yixue.com/%E6%B0%94%E8%85%B9">气腹</a>痛，除<a target="_blank" rel="noopener" href="https://www.yixue.com/%E8%A1%80%E7%97%B9">血痹</a>，破坚积寒热，疝瘕，止痛，利小便，益气（艺文类聚引云：一名<a target="_blank" rel="noopener" href="https://www.yixue.com/%E7%99%BD%E6%9C%AF">白术</a>，《大观本》，作黑字）。生川谷及丘陵。</p>
<p>《吴普》曰：芍药，神农苦，桐君甘，无毒，岐伯咸。李氏小寒，雷公酸，一名甘积，一名解仓，一名诞，一名余容，一名白术，三月三日采。（《御览》）</p>
<p>《名医》曰：一名白术，一名余容，一名犁食，一名解食，一名铤，生中岳，二月八月，采根，暴干。</p>
<p>案《广雅》云：挛夷，芍药也。白术、<a target="_blank" rel="noopener" href="https://www.yixue.com/%E7%89%A1%E4%B8%B9">牡丹</a>也。北山经云：绣山其草多芍药。郭璞云：芍药一名<a target="_blank" rel="noopener" href="https://www.yixue.com/%E8%BE%9B%E5%A4%B7">辛夷</a>，亦<a target="_blank" rel="noopener" href="https://www.yixue.com/%E9%A6%99%E8%8D%89">香草</a>属。《毛诗》云：赠之以芍药。《传》云：芍药，香草。《范子计然》云：芍药出三辅。崔<a target="_blank" rel="noopener" href="https://www.yixue.com/%E8%B1%B9">豹</a>古今注云：芍药有三种，有草芍药，有木芍药，木有花，大而色深，俗呼为牡丹，非也。又云：一名可离。</p>
<h4 id="蠡实"><a href="#蠡实" class="headerlink" title="蠡实"></a><a target="_blank" rel="noopener" href="https://www.yixue.com/%E8%A0%A1%E5%AE%9E">蠡实</a></h4><p>味甘平。</p>
<p>主皮肤寒热，胃中热气，寒湿痹，坚筋骨，今人嗜食。久服轻身。花叶，去白虫。一名剧草，一名三坚一名<a target="_blank" rel="noopener" href="https://www.yixue.com/%E8%B1%95">豕</a>首。生川谷。</p>
<p>《吴普》曰：蠡实，一名剧草，一名三坚，一名剧荔华（《御览》），一名泽蓝，一名豕首，神农黄帝甘辛无毒，生宛句，五月采。（同上）</p>
<p>《名医》曰：一名荔实，生河东，五月采，实阴干。</p>
<p>案《说文》云：荔，草也，似蒲而小，根可作刷。《广雅》云：马<a target="_blank" rel="noopener" href="https://www.yixue.com/%E8%96%A4">薤</a>，荔也。月令云：仲冬之月，荔挺出。郑云：荔挺，马薤也。高诱注《淮南子》云：荔马，荔草也。通俗文云：一名<a target="_blank" rel="noopener" href="https://www.yixue.com/%E9%A9%AC%E5%85%B0">马兰</a>。颜之推云：此物河北平泽率生之，江东颇多种于阶庭，但呼为早蒲，故不识马薤。</p>
<h4 id="瞿麦"><a href="#瞿麦" class="headerlink" title="瞿麦"></a><a target="_blank" rel="noopener" href="https://www.yixue.com/%E7%9E%BF%E9%BA%A6">瞿麦</a></h4><p>味苦寒。</p>
<p>主<a target="_blank" rel="noopener" href="https://www.yixue.com/%E5%85%B3%E6%A0%BC">关格</a>，诸癃结，小便不通，出刺，决痈肿，明目去翳，破胎堕子，下闭血。一名巨句麦。生川谷。</p>
<p>《名医》曰：一名大<a target="_blank" rel="noopener" href="https://www.yixue.com/%E8%8F%8A">菊</a>，一名大兰，生大山，立秋，采实，阴干。</p>
<p>案《说文》云：蘧，蘧麦也。菊，大菊，蘧麦。《广雅》云：茈葳，陵苕，蘧麦也。《尔雅》云：大菊，蘧麦。郭璞云：一名麦句姜，即瞿麦。陶宏景云：子颇似麦，故名瞿麦。</p>
<h4 id="元参"><a href="#元参" class="headerlink" title="元参"></a><a target="_blank" rel="noopener" href="https://www.yixue.com/%E5%85%83%E5%8F%82">元参</a></h4><p>味苦微寒。</p>
<p>主腹中寒热积聚，女子产乳余疾，补<a target="_blank" rel="noopener" href="https://www.yixue.com/%E8%82%BE%E6%B0%94">肾气</a>，令人目明。一名重台。生川谷。</p>
<p>《吴普》曰：元参，一名鬼藏，一<a target="_blank" rel="noopener" href="https://www.yixue.com/%E5%90%8D%E6%AD%A3">名正</a>马，一名重台，一名<a target="_blank" rel="noopener" href="https://www.yixue.com/%E9%B9%BF">鹿</a>腹，一名端，一名元台，神农桐君黄帝雷公扁鹊苦无毒，岐伯咸，李氏寒，或生冤朐山阳，二月生叶如<a target="_blank" rel="noopener" href="https://www.yixue.com/%E6%A2%85">梅</a>毛，四四相值似芍药，黑茎方高四五尺，华赤，生枝间，四月，实黑。（《御览》）</p>
<p>《名医》曰：一名元台，一名鹿肠，一名正马，一名减，一名端，生河间及冤句，三月四月采根，暴干。</p>
<p>案《广雅》云：鹿肠，元参也。《范子计然》云：元参出三辅，青色者善。</p>
<h4 id="秦艽"><a href="#秦艽" class="headerlink" title="秦艽"></a><a target="_blank" rel="noopener" href="https://www.yixue.com/%E7%A7%A6%E8%89%BD">秦艽</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，寒湿，<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>，<a target="_blank" rel="noopener" href="https://www.yixue.com/%E8%82%A2%E8%8A%82">肢节</a><a target="_blank" rel="noopener" href="https://www.yixue.com/%E7%97%9B">痛</a>，下<a target="_blank" rel="noopener" href="https://www.yixue.com/%E6%B0%B4">水</a>，利小便。生山谷。</p>
<p>《名医》曰：生飞乌山，二月八月，采根，暴干。</p>
<p>案《说文》云：（上艹下卉）草之相（上艹下丩）者，玉篇作（上艹下丩），居包切。云秦艽，药艽同。萧炳云：<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>名秦瓜，然则今本经名，亦有《名医》改之者。</p>
<h4 id="百合"><a href="#百合" class="headerlink" title="百合"></a><a target="_blank" rel="noopener" href="https://www.yixue.com/%E7%99%BE%E5%90%88">百合</a></h4><p>味甘平。</p>
<p>主<a target="_blank" rel="noopener" href="https://www.yixue.com/%E9%82%AA">邪</a><a target="_blank" rel="noopener" href="https://www.yixue.com/%E6%B0%94%E8%85%B9">气腹</a>张<a target="_blank" rel="noopener" href="https://www.yixue.com/%E5%BF%83%E7%97%9B">心痛</a>，利大小便，补中<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：百合一名重迈，一名<a target="_blank" rel="noopener" href="https://www.yixue.com/%E4%B8%AD%E5%BA%AD">中庭</a>，生冠朐及荆山。（艺文类聚引云：一名重匡）</p>
<p>《名医》曰：一名重箱，一名摩罗，一名中逢花，一名强瞿，生荆州，二月八月，采根，暴干。</p>
<p>案玉篇云：蹯，百合<a target="_blank" rel="noopener" href="https://www.yixue.com/%E8%92%9C">蒜</a>也。</p>
<h4 id="知母"><a href="#知母" class="headerlink" title="知母"></a><a target="_blank" rel="noopener" href="https://www.yixue.com/%E7%9F%A5%E6%AF%8D">知母</a></h4><p>味苦寒。</p>
<p>主<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，热中，除邪气，肢体浮肿，下水，补不足，益气。</p>
<p>一名蚳母，一名<a target="_blank" rel="noopener" href="https://www.yixue.com/%E8%BF%9E%E6%AF%8D">连母</a>，一名野<a target="_blank" rel="noopener" href="https://www.yixue.com/%E8%93%BC">蓼</a>，一名地参，一名水参，一名水浚，一名货母，一名蝭母。生川谷。</p>
<p>《吴普》曰：知母，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a><a target="_blank" rel="noopener" href="https://www.yixue.com/%E6%A1%90">桐</a>君无毒，补不足益气。（《御览》引云：一名提母）</p>
<p>《名医》曰：一名女雷，一名女理，一名儿草，一名<a target="_blank" rel="noopener" href="https://www.yixue.com/%E9%B9%BF">鹿</a>列，一名<a target="_blank" rel="noopener" href="https://www.yixue.com/%E9%9F%AD">韭</a>蓬，一名儿踵草，一名东根，一名水须，一名沈燔，一名薅，生河内，二月八月，采根暴干。</p>
<p>案《说文》云：芪，芪母也。荨，<a target="_blank" rel="noopener" href="https://www.yixue.com/%E8%8B%8B">苋</a>藩也，或从爻作薅。《广雅》云：芪母儿踵，东根也。《尔雅》云：薅，莐藩。郭璞云：生山上，叶如韭，一曰蝭母。《范子计然》云：蝭母，出三辅，黄白者善。玉篇作（上艹下是）母。</p>
<h4 id="贝母"><a href="#贝母" class="headerlink" title="贝母"></a><a target="_blank" rel="noopener" href="https://www.yixue.com/%E8%B4%9D%E6%AF%8D">贝母</a></h4><p>味辛平。</p>
<p>主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>烦热，淋沥邪气，疝瘕，<a target="_blank" rel="noopener" href="https://www.yixue.com/%E5%96%89%E7%97%B9">喉痹</a>，乳难，金创，风痉。一名空草。</p>
<p>《名医》曰：一名药实，一名苦花，一名<a target="_blank" rel="noopener" href="https://www.yixue.com/%E8%8B%A6%E8%8F%9C">苦菜</a>，一名商（莔字）草，一名勤母，生晋地，十月采根暴干。</p>
<p>案《说文》云：莔，贝母也。《广雅》云：贝父，药实也。《尔雅》云：莔，贝母。郭璞云：根如小贝，圆而白华，叶似韭。《毛诗》云：言采其虻。《传》云：虻，贝母也。陆玑云：其叶如括楼而细小，其子在根下如<a target="_blank" rel="noopener" href="https://www.yixue.com/%E8%8A%8B">芋</a>子，正白，四方连累相着有分解也。</p>
<h4 id="白芷"><a href="#白芷" class="headerlink" title="白芷"></a><a target="_blank" rel="noopener" href="https://www.yixue.com/%E7%99%BD%E8%8A%B7">白芷</a></h4><p>味辛温。</p>
<p>主女人漏下赤白，血闭，<a target="_blank" rel="noopener" href="https://www.yixue.com/%E9%98%B4%E8%82%BF">阴肿</a>，寒热，风<a target="_blank" rel="noopener" href="https://www.yixue.com/%E5%A4%B4">头</a>，侵目，泪出，长肌肤、润泽，可作面脂。一名芳香。生川谷。</p>
<p>《吴普》曰：白芷，一名（上艹下器），一名苻离，一名泽芬，一名（上艹下左目右完）（《御览》）。</p>
<p>《名医》曰：一名白芷，一名（上艹下器），一名莞，一名苻离，一名泽芬，叶一名蒚麻，可作浴汤，生河东下泽，二月八月，采根，暴干。</p>
<p>案《说文》云：芷，（上艹下器）也。（上艹下器），楚谓之篱。晋谓之（上艹下器），齐谓之芷。《广雅》云：白芷，其叶谓之药。《西山经》云：号山，其草多药（上艹下器）。郭璞云：药，白芷，别名（上艹下器），<a target="_blank" rel="noopener" href="https://www.yixue.com/%E9%A6%99%E8%8D%89">香草</a>也。《淮南子》修务训云：身苦秋药被风。高诱云：药，白芷，香草也。王逸注《楚词》云：药，白芷，按《名医》一名莞云云，似即《尔雅》莞，苻离，其上鬲，而《说文》别有，夫离也。蒚，夫蓠上也，是非一草。舍人云：白蒲一名苻离，楚谓之莞，岂蒲与芷相似，而《名医》误合为一乎。或《说文》云：楚谓之蓠，即夫篱也，未可得详，旧作芷，非。</p>
<h4 id="淫羊藿"><a href="#淫羊藿" class="headerlink" title="淫羊藿"></a><a target="_blank" rel="noopener" href="https://www.yixue.com/%E6%B7%AB%E7%BE%8A%E8%97%BF">淫羊藿</a></h4><p>味辛寒。</p>
<p>主<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>绝伤，茎中痛，利小便，益气力，强志。一名刚前。生山谷。</p>
<p>《吴普》曰：淫<a target="_blank" rel="noopener" href="https://www.yixue.com/%E7%BE%8A">羊</a>藿，神农雷公辛，李氏小寒，坚骨（《御览》）。</p>
<p>《名医》曰：生上山郡阳山。</p>
<h4 id="黄芩"><a href="#黄芩" class="headerlink" title="黄芩"></a><a target="_blank" rel="noopener" href="https://www.yixue.com/%E9%BB%84%E8%8A%A9">黄芩</a></h4><p>味苦平。</p>
<p>主诸热黄疽，肠澼，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，<a target="_blank" rel="noopener" href="https://www.yixue.com/%E9%80%90%E6%B0%B4">逐水</a>，下血闭，恶创恒蚀，火疡。一名腐肠。生川谷。</p>
<p>《吴普》曰：黄芩，一名黄文，一名妒妇，一名虹胜，一名红芩，一名印头，一名内虚，神农桐君黄帝雷公<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦无毒。李氏小温，二月生赤黄叶，两两四四相值，茎空中，或方员，高三四尺，四月花紫红赤，五月实黑根黄，二月至九月采。（《御览》）</p>
<p>《名医》曰：一名<a target="_blank" rel="noopener" href="https://www.yixue.com/%E7%A9%BA%E8%82%A0">空肠</a>，一名内虚，一名黄文，一名经芩，一名妒妇，生秭归及冤句，三月三日，采根阴干。</p>
<p>案《说文》云：（上艹下金），黄（上艹下金）也。《广雅》云：（上艹下妊）葿，黄文，内虚，黄芩也。《范子计然》云：黄芩出三辅，色黄者，善。</p>
<h4 id="狗脊"><a href="#狗脊" class="headerlink" title="狗脊"></a><a target="_blank" rel="noopener" href="https://www.yixue.com/%E7%8B%97%E8%84%8A">狗脊</a></h4><p>味苦平。</p>
<p>主腰背强关机，缓急，<a target="_blank" rel="noopener" href="https://www.yixue.com/%E5%91%A8%E7%97%B9">周痹</a>，寒湿，膝痛，颇利老人。一名百枝。生川谷。</p>
<p>《吴普》曰：<a target="_blank" rel="noopener" href="https://www.yixue.com/%E7%8B%97">狗</a>脊一名狗青，一名赤节，神农苦，桐君黄帝岐伯雷公扁<a target="_blank" rel="noopener" href="https://www.yixue.com/%E9%B9%8A">鹊</a>甘无毒李氏小温，如<a target="_blank" rel="noopener" href="https://www.yixue.com/%E8%90%86%E8%96%A2">萆薢</a>，茎节如<a target="_blank" rel="noopener" href="https://www.yixue.com/%E7%AB%B9">竹</a>，有刺，叶圆赤，根黄白，亦如竹根，毛有刺。岐伯经云：茎长节，叶端员青赤，皮白有赤脉。</p>
<p>《名医》曰：一名强膂，一名扶盖，一名扶筋，生<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>，二月八月，采根暴干。</p>
<p>案《广雅》云：洁，狗脊也。玉篇云：狗脊根也。《名医》别出契条，非。</p>
<h4 id="石龙芮"><a href="#石龙芮" class="headerlink" title="石龙芮"></a><a target="_blank" rel="noopener" href="https://www.yixue.com/%E7%9F%B3%E9%BE%99%E8%8A%AE">石龙芮</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，心腹邪气，利<a target="_blank" rel="noopener" href="https://www.yixue.com/%E5%85%B3%E8%8A%82">关节</a>，止烦满。久服，轻身明目，不老。一名鲁果能（《御览》作食果），一名地椹，生川泽石边。</p>
<p>《吴普》曰：<a target="_blank" rel="noopener" href="https://www.yixue.com/%E9%BE%99">龙</a>芮一名姜苔，一名天豆，神农苦平岐伯酸，扁鹊李氏大寒，雷公咸无毒，五月五日采。（《御览》）</p>
<p>《名医》曰：一名石能，一名彭根，一名天豆，生太山，五月五日采子，二月八月采皮，阴干。</p>
<p>案《范子计然》云：石龙芮，出三辅，色黄者善。</p>
<h4 id="茅根"><a href="#茅根" class="headerlink" title="茅根"></a><a target="_blank" rel="noopener" href="https://www.yixue.com/%E8%8C%85%E6%A0%B9">茅根</a></h4><p>味甘寒。</p>
<p>主劳伤虚羸，补中益气，除<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，血闭寒热，利小便，其苗，主下水。一名兰根，一名茹根。生山谷田野。</p>
<p>《名医》曰：一名地管，一名地筋，一名兼杜，生楚地，六月采根。</p>
<p>案《说文》云：茅，菅也。菅，茅也。《广雅》云：菅，茅也。《尔雅》云：白华野菅。郭璞云：菅，茅属。诗云：白华菅兮，<a target="_blank" rel="noopener" href="https://www.yixue.com/%E7%99%BD%E8%8C%85">白茅</a>束兮。《传》云：白华，野菅也，已沤，为菅。</p>
<h4 id="紫菀"><a href="#紫菀" class="headerlink" title="紫菀"></a><a target="_blank" rel="noopener" href="https://www.yixue.com/%E7%B4%AB%E8%8F%80">紫菀</a></h4><p>味苦温。</p>
<p>主咳逆上气，胸中寒热结气，去蛊毒痿蹶，安<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>。生山谷。</p>
<p>《吴普》曰：紫菀，一名青苑。（《御览》）</p>
<p>《名医》曰：一名紫茜，一名青苑，生房陵及真定邯郸，二月三月，采根，阴干。</p>
<p>案《说文》云：菀，茈菀，出汉中，房陵。陶宏景云：白者名白菀。《唐本》注云：白菀，即女菀也。</p>
<h4 id="紫草"><a href="#紫草" class="headerlink" title="紫草"></a><a target="_blank" rel="noopener" href="https://www.yixue.com/%E7%B4%AB%E8%8D%89">紫草</a></h4><p>味苦寒。</p>
<p>主心腹邪气五疸，补中益气，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，通水道。一名紫丹，一名紫芙（《御览》引云：一名地血，《大观本》，无文）。生山谷。</p>
<p>《吴普》曰：紫草节赤，二月花。（《御览》）</p>
<p>《名医》曰：生砀山及楚地，三月采根，阴干。</p>
<p>案《说文》云：茈，草也，藐，茈草也，草也，可以染留黄。《广雅》云：茈，草也。《山海经》云：劳山多茈草。郭璞云：一名紫，中染紫也。《尔雅》云：藐，茈草。郭璞云：可以染紫。</p>
<h4 id="败酱"><a href="#败酱" class="headerlink" title="败酱"></a><a target="_blank" rel="noopener" href="https://www.yixue.com/%E8%B4%A5%E9%85%B1">败酱</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E6%9A%B4%E7%83%AD">暴热</a>火创，赤气，疥搔，疸<a target="_blank" rel="noopener" href="https://www.yixue.com/%E7%97%94">痔</a>，<a target="_blank" rel="noopener" href="https://www.yixue.com/%E9%A9%AC">马</a>鞍，热气。一名鹿肠。生川谷。</p>
<p>《名医》曰：“一名鹿首，一名马草，一名泽败，生江夏，八月采根曝干。</p>
<p>案《范子计然》云：败酱出三辅。陶宏景云：气如败酱。故以为名。</p>
<h4 id="白鲜"><a href="#白鲜" class="headerlink" title="白鲜"></a><a target="_blank" rel="noopener" href="https://www.yixue.com/%E7%99%BD%E9%B2%9C">白鲜</a></h4><p>味苦寒。</p>
<p>主头风，<a target="_blank" rel="noopener" href="https://www.yixue.com/%E9%BB%84%E7%96%B8">黄疸</a>，咳逆，淋沥，女子阴中<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>，湿痹死肌，不可屈伸，起止行步。生川谷。</p>
<p>《名医》曰：生上谷及冤句，四月五月，采根阴干。</p>
<p>案陶宏景云：俗呼为白羊鲜，气息正似羊膻或名白膻。</p>
<h4 id="酸酱"><a href="#酸酱" class="headerlink" title="酸酱"></a>酸酱</h4><p>味酸平。</p>
<p>主热烦满，<a target="_blank" rel="noopener" href="https://www.yixue.com/index.php?title=%E5%AE%9A%E5%BF%97&action=edit&redlink=1">定志</a><a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，利<a target="_blank" rel="noopener" href="https://www.yixue.com/%E6%B0%B4">水</a>道，产难吞其实立产。一名<a target="_blank" rel="noopener" href="https://www.yixue.com/%E9%86%8B">醋</a>酱。生川泽。</p>
<p>《吴普》曰：酸酱，一名酢酱。（《御览》）</p>
<p>《名医》曰：生荆楚，及人家田园中，五月采，阴干。</p>
<p>案《尔雅》云：葴，寒酱。郭璞云：今酸酱草，江东呼曰苦葴。</p>
<h4 id="紫参"><a href="#紫参" class="headerlink" title="紫参"></a><a target="_blank" rel="noopener" href="https://www.yixue.com/%E7%B4%AB%E5%8F%82">紫参</a></h4><p>味苦辛寒。</p>
<p>主心腹积聚，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA%E6%B0%94">邪气</a>。通<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，利大小便。一名牡蒙。生山谷。</p>
<p>《吴普》曰：伏蒙，一名紫参，一名泉戎，一名音腹，一名伏菟，一名重伤。<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>黄帝苦，李氏小寒，生河西山谷或宛句商山，圆聚生，根黄赤有文，皮黑中紫，五月花紫，赤实黑，大如豆，三月采根。（《御览》《大观本》节文）</p>
<p>《名医》曰：一名众戎，一名童肠：一名<a target="_blank" rel="noopener" href="https://www.yixue.com/%E9%A9%AC">马</a>行，生河西及冤句，三月采根，火炙使紫色。</p>
<p>案《范子计然》云：紫参出三辅，赤青色者善。</p>
<h4 id="藁本"><a href="#藁本" class="headerlink" title="藁本"></a><a target="_blank" rel="noopener" href="https://www.yixue.com/%E8%97%81%E6%9C%AC">藁本</a></h4><p>味辛温。</p>
<p>主妇人疝瘕，阴中寒<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>，腹中急，除风<a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>，长肌肤：说颜色。一名鬼卿，一名地新。生山谷。</p>
<p>《名医》曰：一名微茎，生崇山，正月二月采根暴干，三十日成。</p>
<p>案《广雅》云：山芷蔚香，藁本也。《管子·地员篇》云：五臭畴生藁本。《荀子·大略篇》云：兰芷藁本，浙于蜜醴，一佩易之。樊光注《尔雅》云：藁本一名<a target="_blank" rel="noopener" href="https://www.yixue.com/%E9%BA%8B">麋</a>芜，根名靳芷，归作藁，非。</p>
<h4 id="石韦"><a href="#石韦" class="headerlink" title="石韦"></a><a target="_blank" rel="noopener" href="https://www.yixue.com/%E7%9F%B3%E9%9F%A6">石韦</a></h4><p>味苦平。</p>
<p>主劳热<a target="_blank" rel="noopener" href="https://www.yixue.com/%E9%82%AA">邪</a>气，五<a target="_blank" rel="noopener" href="https://www.yixue.com/%E7%99%83%E9%97%AD">癃闭</a>不通，利小便水道。一名石。生山谷石上。</p>
<p>《名医》曰：一名<a target="_blank" rel="noopener" href="https://www.yixue.com/%E7%9F%B3%E7%9A%AE">石皮</a>，生华阴山谷，不闻水及人声者，良，二月采叶，阴干。</p>
<h4 id="萆薢"><a href="#萆薢" class="headerlink" title="萆薢"></a><a target="_blank" rel="noopener" href="https://www.yixue.com/%E8%90%86%E8%96%A2">萆薢</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E8%85%B0%E8%83%8C%E7%97%9B">腰背痛</a>，强骨节，<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>湿，<a target="_blank" rel="noopener" href="https://www.yixue.com/%E5%91%A8%E7%97%B9">周痹</a>，恶创不瘳，热气。生山谷。</p>
<p>《名医》曰：一名赤节，生真定，八月采根曝干。</p>
<p>案《博物志》云：苃葜与萆薢相乱。</p>
<h4 id="白薇"><a href="#白薇" class="headerlink" title="白薇"></a><a target="_blank" rel="noopener" href="https://www.yixue.com/%E7%99%BD%E8%96%87">白薇</a></h4><p>味苦平。</p>
<p>主暴<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>，身热肢满，忽忽不知人，狂惑，邪气，寒热酸痋，温疟、洗洗发作有时。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：一名白幕，一名<a target="_blank" rel="noopener" href="https://www.yixue.com/%E8%96%87">薇</a>草，一名春草，一名骨美，生平原，三月三日，采根阴干。</p>
<h4 id="水萍"><a href="#水萍" class="headerlink" title="水萍"></a>水萍</h4><p>味辛寒。</p>
<p>主<a target="_blank" rel="noopener" href="https://www.yixue.com/%E6%9A%B4%E7%83%AD">暴热</a>身痒（艺文类聚初学记痒，此是），下水气胜<a target="_blank" rel="noopener" href="https://www.yixue.com/%E9%85%92">酒</a>，长须发（艺文类聚作乌发），<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>。久服轻身。一名水华（艺文类聚引云：一名水廉）。生池泽。</p>
<p>《吴普》曰：水萍一名水廉，生泽水上，叶员小，一茎，一叶，根入水，五月华白，三月采，日干。（《御览》）</p>
<p>《名医》曰：一始水白，一名<a target="_blank" rel="noopener" href="https://www.yixue.com/%E6%B0%B4%E8%8B%8F">水苏</a>，生雷泽，三月采，曝干。</p>
<p>案《说文》云：萍，蓱也，无根，浮水而生者。萍，<a target="_blank" rel="noopener" href="https://www.yixue.com/%E8%8B%B9">苹</a>也，（上卄下宾），大萍也。《广雅》云：薸，萍也。《夏小正》云：七月湟潦生苹。《尔雅》云：萍苹。郭璞云：水中<a target="_blank" rel="noopener" href="https://www.yixue.com/%E6%B5%AE%E8%90%8D">浮萍</a>，江东谓之薸.又其大者苹。《毛诗》云：于以采苹。《传》云：苹，大萍也。</p>
<p>《范子计然》曰：水萍出三辅，色青者善。《《淮南子》·原道训》云：萍树根于水。高诱云：萍，大苹也。</p>
<h4 id="王瓜"><a href="#王瓜" class="headerlink" title="王瓜"></a><a target="_blank" rel="noopener" href="https://www.yixue.com/%E7%8E%8B%E7%93%9C">王瓜</a></h4><p>味苦寒。</p>
<p>主消渴内痹<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，月闭，寒热，酸疼，益气，俞聋。一名<a target="_blank" rel="noopener" href="https://www.yixue.com/%E5%9C%9F%E7%93%9C">土瓜</a>。生平泽。</p>
<p>《名医》曰：生鲁地田野，及人家垣墙间，三月采根，阴干。</p>
<p>案《说文》云：萯，王萯也。《广雅》云：<a target="_blank" rel="noopener" href="https://www.yixue.com/%E8%91%B5">葵</a>菇，瓜（娄瓜），王瓜也。《夏小正》云：四月王萯秀。《尔雅》云：钩葵菇。郭璞云：钩，（娄瓜）也。一名王瓜，实如瓝瓜，正赤，味苦，月令，王瓜生。郑元云：月令云，王萯生，孔颖连云：疑王萯，则王瓜也。《管子·地员篇》，剽土之次，曰：五沙：其种大萯细萯，白茎青秀以蔓。本草图经云：大，即王萯也。亦谓之土瓜，自别是一物。</p>
<h4 id="地榆"><a href="#地榆" class="headerlink" title="地榆"></a><a target="_blank" rel="noopener" href="https://www.yixue.com/%E5%9C%B0%E6%A6%86">地榆</a></h4><p>味苦微寒。</p>
<p>主妇人乳痓<a target="_blank" rel="noopener" href="https://www.yixue.com/%E7%97%9B">痛</a>，<a target="_blank" rel="noopener" href="https://www.yixue.com/%E4%B8%83%E4%BC%A4">七伤</a><a target="_blank" rel="noopener" href="https://www.yixue.com/%E5%B8%A6%E4%B8%8B%E7%97%85">带下病</a>，止痛。除恶肉，止汗，疗金创（《御览》引云：主消酒，又云明目，《大观本草》，消酒作黑字，而无明目）。生山谷。</p>
<p>《名医》曰：生<a target="_blank" rel="noopener" href="https://www.yixue.com/%E6%A1%90">桐</a>柏及冤句，二月八月，采根，暴干。</p>
<p>案《广雅》云：菗蒢，地<a target="_blank" rel="noopener" href="https://www.yixue.com/%E6%A6%86">榆</a>也。陶宏景云：叶似榆而长，初生布地，而花子紫黑色如豉，故中玉豉。</p>
<h4 id="海藻"><a href="#海藻" class="headerlink" title="海藻"></a><a target="_blank" rel="noopener" href="https://www.yixue.com/%E6%B5%B7%E8%97%BB">海藻</a></h4><p>味苦寒。</p>
<p>主<a target="_blank" rel="noopener" href="https://www.yixue.com/%E7%98%BF%E7%98%A4">瘿瘤</a>气，颈下核，破散结气，<a target="_blank" rel="noopener" href="https://www.yixue.com/%E7%97%88">痈</a>肿<a target="_blank" rel="noopener" href="https://www.yixue.com/%E7%97%87%E7%98%95">症瘕</a>坚气，腹中上下鸣，下水十二肿。一名落首。生池泽。</p>
<p>《名医》曰：一名藫，生东海，七月七日采，暴干。</p>
<p>案《说文》云：薻，水草也，或作藻。《广雅》云：海萝，海藻也。《尔雅》云：薅，海藻也。郭璞云：药草也。一名海萝，如<a target="_blank" rel="noopener" href="https://www.yixue.com/%E4%B9%B1%E5%8F%91">乱发</a>，生海中。本草云：又薻石衣。</p>
<p>郭璞云：水苔也，一名石发，江东食之，或曰藫，叶似而大，生水底也，亦可食。</p>
<h4 id="泽兰"><a href="#泽兰" class="headerlink" title="泽兰"></a><a target="_blank" rel="noopener" href="https://www.yixue.com/%E6%B3%BD%E5%85%B0">泽兰</a></h4><p>味苦微温。</p>
<p>主乳妇内（《御览》作<a target="_blank" rel="noopener" href="https://www.yixue.com/%E8%A1%84%E8%A1%80">衄血</a>），中风余疾，大腹<a target="_blank" rel="noopener" href="https://www.yixue.com/%E6%B0%B4%E8%82%BF">水肿</a>，身面四肢浮肿，骨节中水，金创痈肿创脓。一名<a target="_blank" rel="noopener" href="https://www.yixue.com/%E8%99%8E">虎</a>兰，一名<a target="_blank" rel="noopener" href="https://www.yixue.com/%E9%BE%99%E6%9E%A3">龙枣</a>。生大泽傍。</p>
<p>《吴普》曰：泽兰，一名水香，神农黄帝岐伯桐君酸无毒，李氏温，生下地水傍，叶如兰，二月生，香，赤节，四叶相值枝节间。</p>
<p>《名医》曰：一名虎蒲，生汝南，三月三日采，阴干。</p>
<p>案《广雅》云：虎兰，泽兰也。</p>
<h4 id="防己"><a href="#防己" class="headerlink" title="防己"></a><a target="_blank" rel="noopener" href="https://www.yixue.com/%E9%98%B2%E5%B7%B1">防己</a></h4><p>味辛平。</p>
<p>主风寒温疟热气诸痈，除邪，利大小便。一名<a target="_blank" rel="noopener" href="https://www.yixue.com/%E8%A7%A3%E7%A6%BB">解离</a>（《御览》作石解引云：通凑理，利九窍，《大观本》，六字黑）。生川谷。</p>
<p>《吴普》曰：<a target="_blank" rel="noopener" href="https://www.yixue.com/%E6%9C%A8%E9%98%B2%E5%B7%B1">木防己</a>，一名解离，一名解燕，神农辛，黄帝岐伯桐君苦无毒，李氏大寒，如艿，茎蔓延，如艽，<a target="_blank" rel="noopener" href="https://www.yixue.com/%E7%99%BD%E6%A0%B9">白根</a>外黄似<a target="_blank" rel="noopener" href="https://www.yixue.com/%E6%A1%94%E6%A2%97">桔梗</a>，内黑又如车辐解，二月八月十月，采根。（《御览》）</p>
<p>《名医》曰，生汉中，二月八月，采根阴干。</p>
<p>案《范子计然》云：<a target="_blank" rel="noopener" href="https://www.yixue.com/%E9%98%B2%E5%B7%B2">防已</a>出汉中旬阳。</p>
<h4 id="款冬花"><a href="#款冬花" class="headerlink" title="款冬花"></a><a target="_blank" rel="noopener" href="https://www.yixue.com/%E6%AC%BE%E5%86%AC%E8%8A%B1">款冬花</a></h4><p>味辛温。</p>
<p>主咳逆上气，善喘，<a target="_blank" rel="noopener" href="https://www.yixue.com/%E5%96%89%E7%97%B9">喉痹</a>，诸<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，寒热邪气。一名橐吾（《御览》作石），一名颗东（《御览》作颗冬），一名虎须，一名免奚。生山谷。</p>
<p>《吴普》曰：款冬十二月，花黄白。（艺文类聚）</p>
<p>《名医》曰：一名氏冬，生<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>及上党水傍，十一月，采花阴干。</p>
<p>案《广雅》云：苦萃款东也。《尔雅》云：莬奚颗东。郭璞云：款冬也。紫赤华生水中。西京杂记云：款冬，华于严冬。传咸款冬赋序曰：仲冬之月，冰凌积雪，款冬独敷华艳。</p>
<h4 id="牡丹"><a href="#牡丹" class="headerlink" title="牡丹"></a><a target="_blank" rel="noopener" href="https://www.yixue.com/%E7%89%A1%E4%B8%B9">牡丹</a></h4><p>味苦辛寒。</p>
<p>主寒热，中风，瘈疭，痉，惊痫，邪气，除症坚，淤血留舍<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>，安<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，疗痈创。一名<a target="_blank" rel="noopener" href="https://www.yixue.com/%E9%B9%BF">鹿</a><a target="_blank" rel="noopener" href="https://www.yixue.com/%E9%9F%AD">韭</a>，一名<a target="_blank" rel="noopener" href="https://www.yixue.com/%E9%BC%A0">鼠</a>姑。生山谷。</p>
<p>《吴普》曰：牡丹，神农岐伯辛，李氏小寒，雷公桐君苦无毒，黄帝苦有毒，叶如蓬相植，根如柏，黑中有核，二月采，八月采，日干，人食之，轻身益寿。（《御览》）</p>
<p>《名医》曰：生巴郡及汉中，二月八月，采根阴干。</p>
<p>案《广雅》云：<a target="_blank" rel="noopener" href="https://www.yixue.com/%E7%99%BD%E6%9C%AF">白术</a>，牡丹也。《范子计然》云：牡丹出汉中河内，赤色者亦善。</p>
<h4 id="马先蒿"><a href="#马先蒿" class="headerlink" title="马先蒿"></a><a target="_blank" rel="noopener" href="https://www.yixue.com/%E9%A9%AC%E5%85%88%E8%92%BF">马先蒿</a></h4><p>味平。</p>
<p>主寒热，鬼注，中风<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，女子带下病，无子。一名马尿蒿。生川泽。</p>
<p>《名医》曰：生南阳。</p>
<p>案《说文》云：蔚，<a target="_blank" rel="noopener" href="https://www.yixue.com/%E7%89%A1%E8%92%BF">牡蒿</a>也。《广雅》云：因尘，马先也。《尔雅》云：蔚，牡菣。</p>
<p>郭璞云：无子者。《毛诗》云：匪莪伊蔚。《传》云：菣，牡菣也。陆玑云：三月始生，七月华，华似<a target="_blank" rel="noopener" href="https://www.yixue.com/%E8%83%A1%E9%BA%BB">胡麻</a>华而紫赤，八月为角，角似小豆，角锐而长，一名马新蒿，案新先声相近。</p>
<h4 id="积雪草"><a href="#积雪草" class="headerlink" title="积雪草"></a><a target="_blank" rel="noopener" href="https://www.yixue.com/%E7%A7%AF%E9%9B%AA%E8%8D%89">积雪草</a></h4><p>味苦寒。</p>
<p>主大热，恶创痈疽，浸淫，赤熛，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>赤，身热。生川谷。</p>
<p>《名医》曰：生荆州。</p>
<p>案陶宏景云：荆楚人以叶如钱，谓为地钱草，徐仪药图名<a target="_blank" rel="noopener" href="https://www.yixue.com/%E8%BF%9E%E9%92%B1%E8%8D%89">连钱草</a>。本草图经云：咸洛二京亦有，或名胡<a target="_blank" rel="noopener" href="https://www.yixue.com/%E8%96%84%E8%8D%B7">薄荷</a>。</p>
<h4 id="女菀"><a href="#女菀" class="headerlink" title="女菀"></a>女菀</h4><p>（《御览》作菀）</p>
<p>味辛温。</p>
<p>主风，洗洗，<a target="_blank" rel="noopener" href="https://www.yixue.com/%E9%9C%8D%E4%B9%B1">霍乱</a>，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，<a target="_blank" rel="noopener" href="https://www.yixue.com/%E8%82%A0%E9%B8%A3">肠鸣</a>上下无常处，惊痫，寒热百疾。生川谷，或山阳。</p>
<p>《吴普》曰：女菀，一名白菀，一名识女苑。（《御览》）</p>
<p>《名医》曰：一名白菀，一名织女菀，一名茆，生汉中，正月二月采，阴干。</p>
<p>案《广雅》云：女肠，女菀也。</p>
<h4 id="王孙"><a href="#王孙" class="headerlink" title="王孙"></a>王孙</h4><p>味苦平。</p>
<p>主五臧邪气，寒湿痹，四肢疼酸，膝冷痛。生川谷。</p>
<p>《吴普》曰：黄孙一名王孙，一名蔓延，一名公草，一名海孙，神农雷公苦无毒。黄帝甘无毒，生西海山谷，及汝南城郭垣下，蔓延，赤文，<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>相当。（《御览》）</p>
<p>《名医》曰：吴名白功草，楚名王孙，齐名长孙，一名黄孙，一名黄昏，一名海孙，一名蔓延，生海西及汝南城郭下。</p>
<p>案陶宏景云：今方家皆呼王昏，又云壮蒙。</p>
<h4 id="蜀羊泉"><a href="#蜀羊泉" class="headerlink" title="蜀羊泉"></a><a target="_blank" rel="noopener" href="https://www.yixue.com/%E8%9C%80%E7%BE%8A%E6%B3%89">蜀羊泉</a></h4><p>味苦微寒。</p>
<p>主<a target="_blank" rel="noopener" href="https://www.yixue.com/%E5%A4%B4">头</a>秃恶创，热气，疥搔，<a target="_blank" rel="noopener" href="https://www.yixue.com/%E7%97%82">痂</a><a target="_blank" rel="noopener" href="https://www.yixue.com/%E7%99%A3">癣</a>虫，疗<a target="_blank" rel="noopener" href="https://www.yixue.com/%E9%BE%8B%E9%BD%BF">龋齿</a>。生川谷。</p>
<p>《名医》曰：一名<a target="_blank" rel="noopener" href="https://www.yixue.com/%E7%BE%8A">羊</a>泉，一名饴，生蜀郡。</p>
<p>案《广雅》云：桼姑，<a target="_blank" rel="noopener" href="https://www.yixue.com/%E8%89%BE">艾</a>但鹿何，泽也。《唐本》注云：此草，一名漆姑。</p>
<h4 id="爵床"><a href="#爵床" class="headerlink" title="爵床"></a><a target="_blank" rel="noopener" href="https://www.yixue.com/%E7%88%B5%E5%BA%8A">爵床</a></h4><p>味咸寒。</p>
<p>主腰脊痛，不得着床，俯仰艰难，除热，可作浴汤。生川谷及田野。</p>
<p>《吴普》曰：爵床，一名爵卿。（《御览》）</p>
<p>《名医》曰：生汉中。</p>
<p>案别本注云：今人名为香苏。</p>
<h4 id="假苏"><a href="#假苏" class="headerlink" title="假苏"></a><a target="_blank" rel="noopener" href="https://www.yixue.com/%E5%81%87%E8%8B%8F">假苏</a></h4><p>味辛温。</p>
<p>主寒热，鼠瘘，瘰疬生创，破结聚气，下淤血，除湿痹，一名鼠蓂，生川泽。（旧在菜部，今移）</p>
<p>《吴普》曰：假苏一名鼠实，一名姜<a target="_blank" rel="noopener" href="https://www.yixue.com/%E8%8A%A5">芥</a>也。（《御览》）名<a target="_blank" rel="noopener" href="https://www.yixue.com/%E8%8D%86%E8%8A%A5">荆芥</a>，叶似落<a target="_blank" rel="noopener" href="https://www.yixue.com/%E8%97%9C">藜</a>而细，蜀中生啖之。（蜀本注）</p>
<p>《名医》曰：一名姜芥，生汉中。</p>
<p>案陶宏景云：即荆芥也，姜荆声讹耳，先居草部中，令人食之，录在菜部中也。</p>
<h4 id="翘根"><a href="#翘根" class="headerlink" title="翘根"></a>翘根</h4><p>味甘寒平（《御览》作味苦平）。</p>
<p>主下热气，益阴精，令人面说好，明目。久服轻身耐老。生平泽。（旧在《唐本》退中，今移）</p>
<p>《吴普》曰：翘根，神农雷公甘有毒，三月八月采，以作蒸，饮酒病人。（《御览》）</p>
<p>《名医》曰：生蒿高，二月八月采。</p>
<p>案陶宏景云：方药不复用，俗无识者。</p>
<p>上草中品四十九种，旧四十六种，考菜部假苏，及《唐本》退中，翘根，宜入此。</p>
<h3 id="木-1"><a href="#木-1" class="headerlink" title="木"></a>木</h3><h4 id="桑根白皮"><a href="#桑根白皮" class="headerlink" title="桑根白皮"></a><a target="_blank" rel="noopener" href="https://www.yixue.com/%E6%A1%91%E6%A0%B9">桑根</a><a target="_blank" rel="noopener" href="https://www.yixue.com/%E7%99%BD%E7%9A%AE">白皮</a></h4><p>味甘寒。</p>
<p>主伤中，五劳六极，羸瘦，崩中，脉绝，补虚<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>。</p>
<p>叶主除<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>出汗。<a target="_blank" rel="noopener" href="https://www.yixue.com/%E6%A1%91%E8%80%B3">桑耳</a>黑者，主女子漏下，赤白汁，血病，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>积聚，阴补<a target="_blank" rel="noopener" href="https://www.yixue.com/%E9%98%B4%E9%98%B3">阴阳</a>，寒热，无子。五<a target="_blank" rel="noopener" href="https://www.yixue.com/%E6%9C%A8%E8%80%B3">木耳</a>名糯，益气不饥，轻身强志。生山谷。</p>
<p>《名医》曰：<a target="_blank" rel="noopener" href="https://www.yixue.com/%E6%A1%91">桑</a>耳一名桑菌，一名木麦，生犍为，六月多雨时采，即暴干。</p>
<p>案《说文》云：桑，<a target="_blank" rel="noopener" href="https://www.yixue.com/%E8%9A%95">蚕</a>所食叶，木（上卄中而下大），木耳也。蕈，桑（上卄中而下大）。《尔雅》云：桑瓣有葚栀。舍人云：桑树一半有葚，半无葚，名栀也。郭璞云：瓣，半也，又女桑，（木夷）桑。郭璞云：今俗呼桑树小而条长者，为女桑树，又（上厌下<a target="_blank" rel="noopener" href="https://www.yixue.com/%E6%B0%B4">水</a>）山桑。郭璞云：似桑材中作弓及草辕，又桑<a target="_blank" rel="noopener" href="https://www.yixue.com/%E6%9F%B3">柳</a><a target="_blank" rel="noopener" href="https://www.yixue.com/%E6%A7%90">槐</a>条。郭璞云：阿那垂条。</p>
<h4 id="竹叶"><a href="#竹叶" class="headerlink" title="竹叶"></a><a target="_blank" rel="noopener" href="https://www.yixue.com/%E7%AB%B9%E5%8F%B6">竹叶</a></h4><p>味苦平。</p>
<p>主咳逆上气溢筋急，恶疡，杀小虫。</p>
<p>根，作汤，益气止渴，补虚下气。</p>
<p>汁，主风痓.实，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>，轻身益气。</p>
<p>《名医》曰：生益州。</p>
<p>案《说文》云：<a target="_blank" rel="noopener" href="https://www.yixue.com/%E7%AB%B9">竹</a>，冬生草也，<a target="_blank" rel="noopener" href="https://www.yixue.com/%E8%B1%A1">象</a>形，下者，箁，<a target="_blank" rel="noopener" href="https://www.yixue.com/%E7%AE%AC">箬</a>也。</p>
<h4 id="吴茱萸"><a href="#吴茱萸" class="headerlink" title="吴茱萸"></a><a target="_blank" rel="noopener" href="https://www.yixue.com/%E5%90%B4%E8%8C%B1%E8%90%B8">吴茱萸</a></h4><p>（《御览》引：无吴字，是）</p>
<p>味辛温。</p>
<p>主温中，下气，止<a target="_blank" rel="noopener" href="https://www.yixue.com/%E7%97%9B">痛</a>，咳逆，寒热，除湿<a target="_blank" rel="noopener" href="https://www.yixue.com/%E8%A1%80%E7%97%B9">血痹</a>，逐<a target="_blank" rel="noopener" href="https://www.yixue.com/%E9%A3%8E%E9%82%AA">风邪</a>，开凑（旧作腠，《御览》作涛，是）理根杀三虫。一名藙。生山谷。</p>
<p>《名医》曰：生冤句，九月九日采，阴干。</p>
<p>案《说文》云：茱，茱萸，属，萸，茱萸也。煎茱萸，汉律，会稽献藙一斗。</p>
<p>《广雅》云：（木尻），榝，档，樾，茱萸也。三苍云：莍，茱萸也。（《御览》）《尔雅》云：椒、榝，丑莍.郭璞云：茱萸子，聚生成房貌，今江东亦呼榝，似茱萸而小，赤色。礼记云：三牲用藙。郑云：藙煎茱萸也。汉律会稽献焉，《尔雅》谓之榝.《范子计然》云：茱萸，出三辅。陶宏景云：礼记名藙而作俗中呼为藙子，当是不识藙字似杂字，仍以相传。</p>
<h4 id="卮子"><a href="#卮子" class="headerlink" title="卮子"></a>卮子</h4><p>（旧作栀，艺文类聚及《御览》引，作支，是）</p>
<p>味苦寒。</p>
<p>主五内<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，胃中热气面赤，<a target="_blank" rel="noopener" href="https://www.yixue.com/%E9%85%92">酒</a>炮，皶鼻，白赖，赤癞，创疡。一名木丹。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：一名樾<a target="_blank" rel="noopener" href="https://www.yixue.com/%E6%A1%83">桃</a>，生南阳，九月采实，暴干。</p>
<p>案《说文》云：栀，黄木可染者。《广雅》云：<a target="_blank" rel="noopener" href="https://www.yixue.com/%E6%A0%80%E5%AD%90">栀子</a>，桃也。《史记》货殖《传》云：巴蜀地饶卮。集解云：徐广曰音支，烟支也。紫，赤色也，据《说文》当为栀。</p>
<h4 id="芜荑"><a href="#芜荑" class="headerlink" title="芜荑"></a><a target="_blank" rel="noopener" href="https://www.yixue.com/%E8%8A%9C%E8%8D%91">芜荑</a></h4><p>味辛。</p>
<p>主五<a target="_blank" rel="noopener" href="https://www.yixue.com/%E5%86%85%E9%82%AA">内邪</a>气散，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>骨节中，淫，淫温行毒，去三虫，化食。一名无姑，一名殿塘（《御览》引云：逐寸白，散雒中，温温<a target="_blank" rel="noopener" href="https://www.yixue.com/%E5%96%98%E6%81%AF">喘息</a>，《大观本》作黑字）。生川谷。</p>
<p>《名医》曰：一名殿塘，生晋山，三月采实，阴干。</p>
<p>案《说文》云：梗，山枌<a target="_blank" rel="noopener" href="https://www.yixue.com/%E6%A6%86">榆</a>，有束荚可为芜荑者。《广雅》云：山榆，母估也。</p>
<p>《尔雅》云：莁荑（上艹下左杀右殳）（上艹下墙）。郭璞云：一名白蒉，又无姑，其实夷。郭璞云：无姑，姑榆也。生山中，叶圆而厚，剥取皮合渍之，其味辛香，所谓芜荑。《范子计然》云：芜荑在地，赤心者善。</p>
<h4 id="枳实"><a href="#枳实" class="headerlink" title="枳实"></a><a target="_blank" rel="noopener" href="https://www.yixue.com/%E6%9E%B3%E5%AE%9E">枳实</a></h4><p>味苦寒。</p>
<p>主大风在皮肤中，如麻豆苦痒（《御览》作痰，非），除寒热结，止利（旧作痢，《御览》作利，是），长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，利<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，益气轻身。生川泽。</p>
<p>《吴普》曰：枳实苦，雷公酸无毒，李氏大寒，九月十月采，阴干。（《御览》）</p>
<p>《名医》曰：生河内，九月十月采，阴干。</p>
<p>案《说文》云：枳木似<a target="_blank" rel="noopener" href="https://www.yixue.com/%E6%A9%98">橘</a>。《周礼》云：橘逾淮而化为枳。沈括补笔谈云：六朝以前，医方，唯有枳实，无<a target="_blank" rel="noopener" href="https://www.yixue.com/%E6%9E%B3%E5%A3%B3">枳壳</a>，后人用枳之小嫩者为枳实，大者为枳壳。</p>
<h4 id="厚朴"><a href="#厚朴" class="headerlink" title="厚朴"></a><a target="_blank" rel="noopener" href="https://www.yixue.com/%E5%8E%9A%E6%9C%B4">厚朴</a></h4><p>味苦温。</p>
<p>主<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>，<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，<a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>，寒热，<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>气，血痹，死肌，去三虫。</p>
<p>《吴普》曰：厚朴，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯雷公苦无毒，李氏小温。（《御览》引云，一名厚皮，生交址）</p>
<p>《名医》曰：一名厚皮，一名赤朴，其树名榛，其子名逐，生交址冤句，九月十月采皮。阴干。</p>
<p>案《说文》云：朴，木皮也，榛木也。《广雅》云：重皮，厚朴也。《范子计然》云：厚朴出宏农，按今俗以榛为亲，不知是厚朴，《说文》榛<a target="_blank" rel="noopener" href="https://www.yixue.com/%E6%A0%97">栗</a>，字作亲。</p>
<h4 id="秦皮"><a href="#秦皮" class="headerlink" title="秦皮"></a><a target="_blank" rel="noopener" href="https://www.yixue.com/%E7%A7%A6%E7%9A%AE">秦皮</a></h4><p>味苦微寒。</p>
<p>主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，洗洗，寒气，除热，目中青翳<a target="_blank" rel="noopener" href="https://www.yixue.com/%E7%99%BD%E8%86%9C">白膜</a>。久服，<a target="_blank" rel="noopener" href="https://www.yixue.com/%E5%A4%B4">头</a>不白，轻身。生川谷。</p>
<p>《吴普》曰：岑皮，一名秦皮，神农雷公黄帝岐伯酸无毒，李氏小寒，或生冤句水边，二月八日采。（《御览》）</p>
<p>《名医》曰：一名岑皮，一名石<a target="_blank" rel="noopener" href="https://www.yixue.com/%E6%AA%80">檀</a>，生庐江及冤句，二月八月采皮，阴干。</p>
<p>案《说文》云：梣、<a target="_blank" rel="noopener" href="https://www.yixue.com/%E9%9D%92%E7%9A%AE">青皮</a>木，或作（左木右上宀下帚）。《淮南子》倜真训云：梣木，色青翳。高诱云：梣木，苦历木也，生于山，剥取其皮，以水浸之，正青，用洗眼，愈人目中肤翳。据《吴普》云：岑皮，名秦皮，<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>作秦皮者，后人以俗称改之，当为岑皮。</p>
<h4 id="秦菽"><a href="#秦菽" class="headerlink" title="秦菽"></a>秦菽</h4><p>味辛温。</p>
<p>主风<a target="_blank" rel="noopener" href="https://www.yixue.com/%E9%82%AA">邪</a>气，温中除<a target="_blank" rel="noopener" href="https://www.yixue.com/%E5%AF%92%E7%97%B9">寒痹</a>，坚齿发，明目。久服，轻身，好颜色，耐老增年，通神。生川谷。</p>
<p>《名医》曰：生太山及秦岭上，或琅邪，八月九月采实。</p>
<p>案《说文》云：菽，菽萯.莍菽榝实莍裹如裘者，榝似茱萸，出淮南。《广雅》云：榝（木卡），茱萸也。北山经云：景山多<a target="_blank" rel="noopener" href="https://www.yixue.com/%E7%A7%A6%E6%A4%92">秦椒</a>。郭璞云，子似椒面细叶草也。</p>
<p>《尔雅》云：（木毁），大椒。郭璞云：今椒树丛生实大者，名为（木毁），又椒丑莍.郭璞云：（上亠下裘）萸子聚成房貌，今江东亦呼莍榝，似茱萸而小，赤色。《毛诗》云：椒聊之实。《传》云：椒卿，椒也。陆玑云：椒树似茱萸，有针刺，叶坚而滑泽，蜀人作茶，吴人作<a target="_blank" rel="noopener" href="https://www.yixue.com/%E8%8C%97">茗</a>，皆合煮其叶以为香。《范子计然》云：秦椒出天水陇西，细者善。《淮南子》人间训云：申椒杜茞，美人之所怀服，旧作椒，非，据《山海经》，有秦椒，生闻喜景山，则秦非秦地之秦也。</p>
<h4 id="山茱萸"><a href="#山茱萸" class="headerlink" title="山茱萸"></a><a target="_blank" rel="noopener" href="https://www.yixue.com/%E5%B1%B1%E8%8C%B1%E8%90%B8">山茱萸</a></h4><p>味酸平。</p>
<p>主心下邪气，寒热，温中，逐寒湿痹，去三虫。久服轻身。一名蜀<a target="_blank" rel="noopener" href="https://www.yixue.com/%E6%9E%A3">枣</a>。生山谷。</p>
<p>《吴普》曰，山茱萸，一名鬾实，一名<a target="_blank" rel="noopener" href="https://www.yixue.com/%E9%BC%A0">鼠</a>矢，一名<a target="_blank" rel="noopener" href="https://www.yixue.com/%E9%B8%A1">鸡</a>足，神农黄帝雷公<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>酸无毒，岐伯辛，一经酸，或生冤句琅邪，或东海承县，叶如<a target="_blank" rel="noopener" href="https://www.yixue.com/%E6%A2%85">梅</a>，有刺毛，二月，华如<a target="_blank" rel="noopener" href="https://www.yixue.com/%E6%9D%8F">杏</a>四月实如<a target="_blank" rel="noopener" href="https://www.yixue.com/%E9%85%B8%E6%9E%A3">酸枣</a>，赤，五月采实。（《御览》）</p>
<p>《名医》曰，一名鸡足，一名鬾实，生汉中及琅邪冤句，东海承县，九月十月采实，阴干。</p>
<h4 id="紫葳"><a href="#紫葳" class="headerlink" title="紫葳"></a><a target="_blank" rel="noopener" href="https://www.yixue.com/%E7%B4%AB%E8%91%B3">紫葳</a></h4><p>味酸，（《御览》作咸）微寒。</p>
<p>主妇人产乳余疾，崩中，症瘕，血闭，寒热，羸瘦，养胎。生川谷。</p>
<p>《吴普》曰，紫葳一名武威，一名<a target="_blank" rel="noopener" href="https://www.yixue.com/%E7%9E%BF%E9%BA%A6">瞿麦</a>，一名陵居腹，一名<a target="_blank" rel="noopener" href="https://www.yixue.com/%E9%AC%BC%E7%9B%AE">鬼目</a>，一名茏华，神农雷公酸，岐伯辛，扁<a target="_blank" rel="noopener" href="https://www.yixue.com/%E9%B9%8A">鹊</a>苦咸，黄帝甘无毒，如麦根黑，正月八月采，或生真定（《御览》）。</p>
<p>《名医》曰，一名陵苕，一名茏华，生西海及山阳。</p>
<p>案《广雅》云：茈葳，陵苕，蘧麦也。《尔雅》云：苕。陵苕，郭璞云：一名陵时。本草云：又黄华蔈，白华茏。郭璞云：苕、华、色异，名亦不同。《毛诗》云：苕之华。《传》云：苕，陵苕也。《范子计然》云：紫葳出三辅。李当之云：是瞿麦根据李说与《广雅》合，而《唐本》注引《尔雅》注，有一名陵霄四字，谓即陵霄花，陆玑以为鼠尾，疑皆非，故不采之。</p>
<h4 id="猪苓"><a href="#猪苓" class="headerlink" title="猪苓"></a><a target="_blank" rel="noopener" href="https://www.yixue.com/%E7%8C%AA%E8%8B%93">猪苓</a></h4><p>味甘平。</p>
<p>主痎疟，<a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>蛊，注。（《御览》作蛀）不祥利水道。久服轻身耐老。（《御览》作能老。）一名猳猪尿。生山谷。</p>
<p>《吴普》曰：猪苓，神农甘，雷公苦无毒。（《御览》引云，如<a target="_blank" rel="noopener" href="https://www.yixue.com/%E8%8C%AF%E8%8A%A9">茯芩</a>，或生冤句，八月采。）</p>
<p>《名医》曰：生衡山及济阴冤句，二月八月采，阴干。</p>
<p>案庄子云：<a target="_blank" rel="noopener" href="https://www.yixue.com/%E8%B1%95">豕</a>零，司<a target="_blank" rel="noopener" href="https://www.yixue.com/%E9%A9%AC">马</a>彪注，作豕囊云，一名猪苓，根似猪卵，可以治渴。</p>
<h4 id="白棘"><a href="#白棘" class="headerlink" title="白棘"></a><a target="_blank" rel="noopener" href="https://www.yixue.com/%E7%99%BD%E6%A3%98">白棘</a></h4><p>味辛寒。</p>
<p>主心<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，<a target="_blank" rel="noopener" href="https://www.yixue.com/%E7%97%88">痈</a>肿渍脓，止痛。一名<a target="_blank" rel="noopener" href="https://www.yixue.com/%E6%A3%98%E9%92%88">棘针</a>。生川谷。</p>
<p>《名医》曰：一名棘刺，生雍州。</p>
<p>案《说文》云：棘，小枣丛生者。《尔雅》云：髦颠棘。孙炎云：一名白棘。李当之云：此是酸枣树针，今人用<a target="_blank" rel="noopener" href="https://www.yixue.com/%E5%A4%A9%E9%97%A8%E5%86%AC">天门冬</a>苗代之，非是真也。案经云：天门冬一名颠勒，勒棘声相近，则今人用此，亦非无因也。</p>
<h4 id="龙眼"><a href="#龙眼" class="headerlink" title="龙眼"></a><a target="_blank" rel="noopener" href="https://www.yixue.com/%E9%BE%99%E7%9C%BC">龙眼</a></h4><p>味甘平。</p>
<p>主五脏邪气，安志<a target="_blank" rel="noopener" href="https://www.yixue.com/%E5%8E%8C%E9%A3%9F">厌食</a>。久服，强魂聪明，轻身，不老，通神明。一名<a target="_blank" rel="noopener" href="https://www.yixue.com/index.php?title=%E7%9B%8A%E6%99%BA&action=edit&redlink=1">益智</a>。生山谷。</p>
<p>《吴普》曰：<a target="_blank" rel="noopener" href="https://www.yixue.com/%E9%BE%99">龙</a>眼一名益智，要术一名比目。（《御览》）</p>
<p>《名医》曰：其大者似<a target="_blank" rel="noopener" href="https://www.yixue.com/%E6%A7%9F%E6%A6%94">槟榔</a>，生南海<a target="_blank" rel="noopener" href="https://www.yixue.com/%E6%9D%BE">松</a>树上，五月采，阴干。</p>
<p>案《广雅》云：益智，龙眼也。刘达注吴都赋云：龙眼，如<a target="_blank" rel="noopener" href="https://www.yixue.com/%E8%8D%94%E6%9E%9D">荔枝</a>而小，圆如弹丸，味甘，胜荔枝，苍梧，交址，南海，合浦皆献之，山中人家亦种之。</p>
<h4 id="松罗"><a href="#松罗" class="headerlink" title="松罗"></a>松罗</h4><p>味苦平。</p>
<p>主瞋怒邪气，止虚汗头风，女子阴寒肿病。一名女萝。生山谷。</p>
<p>《名医》曰：生<a target="_blank" rel="noopener" href="https://www.yixue.com/%E7%86%8A">熊</a>耳山。</p>
<p>案《广雅》云：女萝<a target="_blank" rel="noopener" href="https://www.yixue.com/%E6%9D%BE%E8%90%9D">松萝</a>也。《毛诗》云：茑与女萝。《传》云：女萝<a target="_blank" rel="noopener" href="https://www.yixue.com/%E8%8F%9F%E4%B8%9D">菟丝</a>，松萝也。</p>
<p>陆玑云：松萝自蔓松上，枝正青，与<a target="_blank" rel="noopener" href="https://www.yixue.com/%E5%85%94">兔</a>丝异。</p>
<h4 id="卫矛"><a href="#卫矛" class="headerlink" title="卫矛"></a><a target="_blank" rel="noopener" href="https://www.yixue.com/%E5%8D%AB%E7%9F%9B">卫矛</a></h4><p>味苦寒。</p>
<p>主女子崩中下血，<a target="_blank" rel="noopener" href="https://www.yixue.com/%E8%85%B9%E6%BB%A1">腹满</a>汗出，除邪，杀鬼毒虫注。一名鬼箭。生山谷。</p>
<p>《吴普》曰：鬼箭一名卫矛，神农黄帝<a target="_blank" rel="noopener" href="https://www.yixue.com/%E6%A1%90">桐</a>君苦无毒，叶如桃如羽，正月二月七月采，阴干，或生野田（《御览》）。</p>
<p>《名医》曰：生霍山，八月采，阴干。</p>
<p>案《广雅》云：鬼箭，神箭也。陶宏景云：其茎有三羽，状如箭羽。</p>
<h4 id="合欢"><a href="#合欢" class="headerlink" title="合欢"></a><a target="_blank" rel="noopener" href="https://www.yixue.com/%E5%90%88%E6%AC%A2">合欢</a></h4><p>味甘平。</p>
<p>主安五脏，利心志，（艺文类聚作和心志，《御览》作和心气。）令人献乐无忧。久服轻身明目得所欲。生山谷。</p>
<p>《名医》曰：生益州。</p>
<p>案《唐本》注云：或曰合昏，欢昏音相近。日华子云：<a target="_blank" rel="noopener" href="https://www.yixue.com/%E5%A4%9C%E5%90%88">夜合</a>。</p>
<p>上木，中品一十七种，旧同。</p>
<h3 id="兽-1"><a href="#兽-1" class="headerlink" title="兽"></a>兽</h3><h4 id="白马茎"><a href="#白马茎" class="headerlink" title="白马茎"></a>白<a target="_blank" rel="noopener" href="https://www.yixue.com/%E9%A9%AC">马</a>茎</h4><p>味咸平。</p>
<p>主伤中脉绝，阴不起，强志<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，长<a target="_blank" rel="noopener" href="https://www.yixue.com/%E8%82%8C%E8%82%89">肌肉</a>，肥健，生子。</p>
<p>眼，主<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，<a target="_blank" rel="noopener" href="https://www.yixue.com/%E8%85%B9%E6%BB%A1">腹满</a>，<a target="_blank" rel="noopener" href="https://www.yixue.com/%E7%96%9F%E7%96%BE">疟疾</a>，当杀用之。</p>
<p>悬蹄，主惊<a target="_blank" rel="noopener" href="https://www.yixue.com/%E9%82%AA">邪</a>，瘈疭，乳难，辟恶气鬼毒蛊注，不祥，生平泽。</p>
<p>《名医》曰：生云中。</p>
<h4 id="鹿茸"><a href="#鹿茸" class="headerlink" title="鹿茸"></a><a target="_blank" rel="noopener" href="https://www.yixue.com/%E9%B9%BF%E8%8C%B8">鹿茸</a></h4><p>味甘温。</p>
<p>主漏下恶血，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，惊痫，益气强志，生齿不老。</p>
<p>角，主恶创<a target="_blank" rel="noopener" href="https://www.yixue.com/%E7%97%88">痈</a>肿，逐邪恶气，留血在阴中。</p>
<p>《名医》曰：茸，四月五月解角时取阴干使时躁，角七月采。</p>
<p><a target="_blank" rel="noopener" href="https://www.yixue.com/%E7%89%9B">牛</a>角（角思）</p>
<p>下闭血，<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，<a target="_blank" rel="noopener" href="https://www.yixue.com/%E7%96%BC%E7%97%9B">疼痛</a>，女人带下血。</p>
<p>髓，补中填<a target="_blank" rel="noopener" href="https://www.yixue.com/%E9%AA%A8%E9%AB%93">骨髓</a>。久服增年。胆可丸药。</p>
<p>案《说文》云：（角思），角中骨也。</p>
<h4 id="羖羊角"><a href="#羖羊角" class="headerlink" title="羖羊角"></a><a target="_blank" rel="noopener" href="https://www.yixue.com/%E7%BE%96%E7%BE%8A%E8%A7%92">羖羊角</a></h4><p>味咸温。</p>
<p>主青盲明目，杀疥虫，止寒泄，辟恶鬼<a target="_blank" rel="noopener" href="https://www.yixue.com/%E8%99%8E">虎</a>狼，止<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>。久服，安心益气，轻身。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：生河西，取无时。</p>
<p>案《说文》云：羖夏<a target="_blank" rel="noopener" href="https://www.yixue.com/%E7%BE%8A">羊</a>，牝曰羖.《尔雅》云：羊牝，羖.郭璞云：今人便以牂，羖，为黑白羊名。</p>
<h4 id="牡狗阴茎"><a href="#牡狗阴茎" class="headerlink" title="牡狗阴茎"></a>牡<a target="_blank" rel="noopener" href="https://www.yixue.com/%E7%8B%97">狗</a><a target="_blank" rel="noopener" href="https://www.yixue.com/%E9%98%B4%E8%8C%8E">阴茎</a></h4><p>味咸平。</p>
<p>主伤中，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>不起，令强热大，生子，除女子带下十二疾。一名狗精。胆主明目。</p>
<p>《名医》曰，六月上伏，取阴干百日。</p>
<h4 id="羚羊角"><a href="#羚羊角" class="headerlink" title="羚羊角"></a><a target="_blank" rel="noopener" href="https://www.yixue.com/%E7%BE%9A%E7%BE%8A%E8%A7%92">羚羊角</a></h4><p>味咸寒。</p>
<p>主明目，益气起阴，去恶血注下，辟蛊毒恶鬼不祥，安心气，常不厌寐。生川谷。</p>
<p>《名医》曰：生石城及华阴山，采无时。</p>
<p>案《说文》云：羚大羊而细角。《广雅》云：美皮冷角。《尔雅》云：羚大羊。郭璞云：<a target="_blank" rel="noopener" href="https://www.yixue.com/%E7%BE%9A%E7%BE%8A">羚羊</a>似羊而大，角园锐，好在山崖间。陶宏景云：《尔雅》名羱羊。据《说文》云：<a target="_blank" rel="noopener" href="https://www.yixue.com/%E8%8B%8B">苋</a>山羊细角也。《尔雅》云：羱如羊。郭璞云：羱似吴羊而<a target="_blank" rel="noopener" href="https://www.yixue.com/%E5%A4%A7%E8%A7%92">大角</a>，角椭，出西方，苋即羱正字，然<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>羚字，实羚字俗写，当以羚为是《尔雅》释文，引本草作羚。</p>
<h4 id="犀角"><a href="#犀角" class="headerlink" title="犀角"></a><a target="_blank" rel="noopener" href="https://www.yixue.com/%E7%8A%80%E8%A7%92">犀角</a></h4><p>味苦寒。</p>
<p>主百毒虫注，邪鬼，障气杀<a target="_blank" rel="noopener" href="https://www.yixue.com/%E9%92%A9%E5%90%BB">钩吻</a>鸩羽<a target="_blank" rel="noopener" href="https://www.yixue.com/%E8%9B%87%E6%AF%92">蛇毒</a>，除不迷或厌寐。久服轻身。生山谷。</p>
<p>《名医》曰：生永昌及益州。</p>
<p>案《说文》云：<a target="_blank" rel="noopener" href="https://www.yixue.com/%E7%8A%80">犀</a>南徼外牛，一角在鼻，一角在顶，似<a target="_blank" rel="noopener" href="https://www.yixue.com/%E8%B1%95">豕</a>。《尔雅》云：犀似豕。</p>
<p>郭璞云：形似<a target="_blank" rel="noopener" href="https://www.yixue.com/%E6%B0%B4">水</a>牛，猪<a target="_blank" rel="noopener" href="https://www.yixue.com/%E5%A4%B4">头</a>大腹，痹脚，脚有三蹄，黑色，三角，一在顶上，一在鼻上，一在额上，鼻上者，即食角也，小而不椭，好食棘，亦有一角者。</p>
<p>《山海经》云：琴鼓之山多白犀。郭璞云：此与辟寒，蠲忿，辟尘，辟暑，诸犀，皆异种也。《范子计然》云：犀角出南郡，上价八千，中三千，下一千。</p>
<p>上兽，中品七种，旧同。</p>
<h3 id="禽-1"><a href="#禽-1" class="headerlink" title="禽"></a>禽</h3><h4 id="燕屎"><a href="#燕屎" class="headerlink" title="燕屎"></a>燕屎</h4><p>味辛平。</p>
<p>主蛊毒鬼注，逐不样<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，破五癃，利小便。生平谷。</p>
<p>《名医》曰：生高山。</p>
<p>案《说文》云：燕、元鸟也，尔口、布翅枝尾，<a target="_blank" rel="noopener" href="https://www.yixue.com/%E8%B1%A1">象</a>形作巢，避戊已，乙元鸟也，齐鲁谓之乙，取其名自呼，象形或作乱。《尔雅》云：燕乱。《夏小正》云，二月来降，燕乃睇。《传》云：燕、乙也，九月陟元鸟，蛰，《传》云：元鸟者，燕也。</p>
<h4 id="天鼠屎"><a href="#天鼠屎" class="headerlink" title="天鼠屎"></a>天<a target="_blank" rel="noopener" href="https://www.yixue.com/%E9%BC%A0">鼠</a>屎</h4><p>味辛寒。</p>
<p>主面<a target="_blank" rel="noopener" href="https://www.yixue.com/%E7%97%88">痈</a>肿，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>洗洗，时<a target="_blank" rel="noopener" href="https://www.yixue.com/%E7%97%9B">痛</a>，肠中血气，破<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>积聚，除<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>。一名鼠沄，一名石肝。生山谷。</p>
<p>《名医》曰：生合浦，十月十二月取。</p>
<p>案李当之云：即<a target="_blank" rel="noopener" href="https://www.yixue.com/%E4%BC%8F%E7%BF%BC">伏翼</a>屎也。李云：天鼠，方言，一名仙鼠。</p>
<p>案今本方言云：或谓之老鼠，当为天字之误也。</p>
<p>上禽，中品二种，旧同。</p>
<h3 id="虫鱼-1"><a href="#虫鱼-1" class="headerlink" title="虫鱼"></a>虫鱼</h3><h4 id="猬皮"><a href="#猬皮" class="headerlink" title="猬皮"></a><a target="_blank" rel="noopener" href="https://www.yixue.com/%E7%8C%AC">猬</a>皮</h4><p>味苦平。</p>
<p>主五<a target="_blank" rel="noopener" href="https://www.yixue.com/%E7%97%94">痔</a>阴蚀下血，赤白五色，血汁不止，阴<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>引要背，<a target="_blank" rel="noopener" href="https://www.yixue.com/%E9%85%92">酒</a>煮杀之。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：生楚山田野，取无时。</p>
<p>案《说文》云：似豪猪者，或作猬。《广雅》云：<a target="_blank" rel="noopener" href="https://www.yixue.com/%E8%99%8E">虎</a>王，猬也。《尔雅》云：汇毛刺。郭璞云：今谓状似<a target="_blank" rel="noopener" href="https://www.yixue.com/%E9%BC%A0">鼠</a>。《淮南子》说山训云：<a target="_blank" rel="noopener" href="https://www.yixue.com/%E9%B9%8A">鹊</a>矢中猬。</p>
<h4 id="露蜂房"><a href="#露蜂房" class="headerlink" title="露蜂房"></a><a target="_blank" rel="noopener" href="https://www.yixue.com/%E9%9C%B2%E8%9C%82%E6%88%BF">露蜂房</a></h4><p>味苦平。主<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>瘈疭，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，瘨疾，鬼精，蛊毒肠痔。火熬之，良。一名蜂肠。生山谷。</p>
<p>《名医》曰：一名百穿，一名蜂。生牂柯，七月七日采，阴干。</p>
<p>案《淮南子》汜论训云：<a target="_blank" rel="noopener" href="https://www.yixue.com/%E8%9C%82%E6%88%BF">蜂房</a>不容卵。高诱云：房巢也。</p>
<h4 id="鳖甲"><a href="#鳖甲" class="headerlink" title="鳖甲"></a><a target="_blank" rel="noopener" href="https://www.yixue.com/%E9%B3%96%E7%94%B2">鳖甲</a></h4><p>味咸平。</p>
<p>主心腹<a target="_blank" rel="noopener" href="https://www.yixue.com/%E7%97%87%E7%98%95">症瘕</a>坚积，寒热，去痞<a target="_blank" rel="noopener" href="https://www.yixue.com/%E6%81%AF%E8%82%89">息肉</a>，阴蚀，痔恶肉。生池泽。</p>
<p>《名医》曰：生丹阳，取无时。</p>
<p>案《说文》云：<a target="_blank" rel="noopener" href="https://www.yixue.com/%E9%B3%96">鳖</a>，甲虫也。</p>
<h4 id="蟹"><a href="#蟹" class="headerlink" title="蟹"></a><a target="_blank" rel="noopener" href="https://www.yixue.com/%E8%9F%B9">蟹</a></h4><p>味咸寒。</p>
<p>主脑中<a target="_blank" rel="noopener" href="https://www.yixue.com/%E9%82%AA">邪</a>气，热结<a target="_blank" rel="noopener" href="https://www.yixue.com/%E7%97%9B">痛</a>，僻面肿败漆。烧之致鼠。生池泽。</p>
<p>《名医》曰：生伊洛诸<a target="_blank" rel="noopener" href="https://www.yixue.com/%E6%B0%B4">水</a>中，取无时。</p>
<p>案《说文》云：蟹有二敖八足旁行，非蛇鳝之<a target="_blank" rel="noopener" href="https://www.yixue.com/%E7%A9%B4">穴</a>无所庇，或作，蛫蟹也。</p>
<p>《荀子》勤学扁云：蟹六跪而二螯，非蛇蟺之穴无所寄托。《广雅》云：蜅蟹，蛫也。</p>
<p>《尔雅》云：螖蛫，小者。郭璞云：或曰即蟚螖也，似蟹而小。</p>
<h4 id="柞蝉"><a href="#柞蝉" class="headerlink" title="柞蝉"></a>柞蝉</h4><p>味咸寒。</p>
<p>主小儿惊痫，夜啼，瘨病，寒热，生杨<a target="_blank" rel="noopener" href="https://www.yixue.com/%E6%9F%B3">柳</a>上。</p>
<p>《名医》曰：五月采，蒸干之。</p>
<p>案《说文》云：蝉以旁鸣者，蜩蝉也。《广雅》云：（虫奇）蛣，蝉也，复育，蜕也，旧作<a target="_blank" rel="noopener" href="https://www.yixue.com/%E8%9A%B1%E8%9D%89">蚱蝉</a>。别录云：蚱者，鸣蝉也，壳一名楉蝉，又名伏蜟，案蚱即柞字。《周礼》考工记云：侈则柞。郑元云：柞读为咋咋然之咋，声大外也。《说文》云：诸、大声也，音同柞，今据作柞。柞蝉即五月鸣蜩之蜩，《夏小正》云：五月良蜩鸣，传良蜩也，五采具。《尔雅》云：蜩、螂、蜩。《毛诗》云：如蜩。《传》云：蜩、蝉也。方言云：楚谓之蜩，宋卫之间，谓之螗蜩，陈郑之间，谓之螂蜩，秦晋之间，谓之蝉，海岱之间，谓之。论衡云：蝉生于复育，开背而出。而玉扁云：蚱蝉，七月生。陶宏景音蚱作云：痖蝉，是为月令之寒蝉，《尔雅》所云矣，《唐本》注非之也。</p>
<h4 id="蛴螬"><a href="#蛴螬" class="headerlink" title="蛴螬"></a><a target="_blank" rel="noopener" href="https://www.yixue.com/%E8%9B%B4%E8%9E%AC">蛴螬</a></h4><p>味咸微温。</p>
<p>主恶血，血淤，（《御览》作血瘴）痹气，破折血在胁下坚满痛，月闭，目中淫肤，青翳，<a target="_blank" rel="noopener" href="https://www.yixue.com/%E7%99%BD%E8%86%9C">白膜</a>。一名蟦蛴。生平泽。</p>
<p>《名医》曰：一名蜰齐，一名勃齐，生河内人家积粪草中，取无时，反行者，良。</p>
<p>案《说文》云：（齐内去二加虫）、（齐内去二加虫）（上曹下虫虫）也，蝤，蝤（齐内去二加虫）也，<a target="_blank" rel="noopener" href="https://www.yixue.com/%E8%9D%8E">蝎</a>、蝤（齐内去二加虫）也。《广雅》云：蛭蛒，（上关下虫）（虫属），<a target="_blank" rel="noopener" href="https://www.yixue.com/%E5%9C%B0%E8%9A%95">地蚕</a>，蠹蟦，蛴螬。《尔雅》云：蟦、蛴螬。郭璞云：在粪土中，又蝤蛴，蝎。</p>
<p>郭璞云：在木中，今虽通名蝎，所在异，又蝎，蛣（虫屈）。郭璞云：木中蠹虫，蝎、<a target="_blank" rel="noopener" href="https://www.yixue.com/%E6%A1%91">桑</a>蠹。郭璞云：即拮掘。《毛诗》云：领如蝤蛴。《传》云：蝤蛴，蝎虫也。方言云：蛴螬，谓之蟦，自关而东，谓之蝤蛴，或谓之<a target="_blank" rel="noopener" href="https://www.yixue.com/%E8%9A%95">蚕</a>蠋，或谓之蚕蠋，梁益之间，谓之蛒，或谓之蝎或谓之蛭蛒，秦晋之间，谓之蠹，或谓之天蝼。</p>
<p>列子天瑞篇云：乌足根为蛴螬。《博物志》云：蛴螬以背行，快于足用，《说文》无蟦字，当借蜰为之，声相近，字之误也。</p>
<h4 id="乌贼鱼骨"><a href="#乌贼鱼骨" class="headerlink" title="乌贼鱼骨"></a><a target="_blank" rel="noopener" href="https://www.yixue.com/%E4%B9%8C%E8%B4%BC%E9%B1%BC">乌贼鱼</a>骨</h4><p>味咸微温。</p>
<p>主女子漏下，赤白经汁，血闭，阴蚀，肿痛，寒热，症瘕，无子。生池泽。</p>
<p>《名医》曰：生东海，取无时。</p>
<p>案《说文》云：鲗、鸟鲗，鱼名，或作鲫，左思赋，有乌贼。刘逵注云：乌贼鱼，腹中有墨。陶宏景云：此是（暴鸟）乌所化作，今其口脚具存，犹相似尔。</p>
<h4 id="白僵蚕"><a href="#白僵蚕" class="headerlink" title="白僵蚕"></a><a target="_blank" rel="noopener" href="https://www.yixue.com/%E7%99%BD%E5%83%B5%E8%9A%95">白僵蚕</a></h4><p>味咸。</p>
<p>主小儿惊痫夜蹄，去三虫，减黑皯，令人面色好，男子阴疡病。生平泽。</p>
<p>《名医》曰：生颍川，四月取自死者。</p>
<p>案《说文》云：蚕任丝也。《淮南子》说林训云：蚕食而不饮，二十二日而化。</p>
<p>《博物志》云：蚕三化，先孕而后交，不交者亦生子，子后为，皆无眉目，易伤，收采亦薄，玉篇作<a target="_blank" rel="noopener" href="https://www.yixue.com/%E5%83%B5%E8%9A%95">僵蚕</a>，正当为僵，旧作殭，非。</p>
<h4 id="蛇鱼甲"><a href="#蛇鱼甲" class="headerlink" title="蛇鱼甲"></a>蛇鱼甲</h4><p>味辛微温。</p>
<p>主心腹症瘕，伏坚，积聚，寒热，女子崩中，下血五色，小腹阴中相引痛，创疥，死肌。生池泽。</p>
<p>《名医》曰：生南海，取无时。</p>
<p>案《说文》云：鳝、鱼名，皮可为鼓鼍，鼍、水虫似蜥，易长大。陶宏景云：蛇即<a target="_blank" rel="noopener" href="https://www.yixue.com/%E9%BC%8D%E7%94%B2">鼍甲</a>也。</p>
<h4 id="樗鸡"><a href="#樗鸡" class="headerlink" title="樗鸡"></a><a target="_blank" rel="noopener" href="https://www.yixue.com/%E6%A8%97%E9%B8%A1">樗鸡</a></h4><p>味苦平。</p>
<p>主心腹邪气，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>，益精，强志，生子好色，补中轻身。生川谷。</p>
<p>《名医》曰：生河内樗树上，七月采，暴干。</p>
<p>案《广雅》云：樗鸠，樗<a target="_blank" rel="noopener" href="https://www.yixue.com/%E9%B8%A1">鸡</a>也。《尔雅》云：螒、天鸡。李巡云：一名酸鸡。郭璞云：小虫，黑身赤<a target="_blank" rel="noopener" href="https://www.yixue.com/%E5%A4%B4">头</a>，一名莎鸡，又曰樗鸡。《毛诗》云：六月莎鸡振羽。陆玑云：莎鸡，如蝗而班色，毛翅数重，某翅正赤，或谓之天鸡，六月中，飞而振羽，索索作声，幽州人谓之蒲错，是也。</p>
<h4 id="蛞蝓"><a href="#蛞蝓" class="headerlink" title="蛞蝓"></a><a target="_blank" rel="noopener" href="https://www.yixue.com/%E8%9B%9E%E8%9D%93">蛞蝓</a></h4><p>味咸寒。</p>
<p>主贼风，㖞僻，轶筋，及<a target="_blank" rel="noopener" href="https://www.yixue.com/%E8%84%B1%E8%82%9B">脱肛</a>，惊痫挛缩。一名陵蠡。生池泽。</p>
<p>《名医》曰：一名土蜗，一名附蜗，生大山及阴<a target="_blank" rel="noopener" href="https://www.yixue.com/%E5%9C%B0%E6%B2%99">地沙</a>石垣下，八月取。</p>
<p>案《说文》云：蝓，虎蝓也，蠃，一石虎蝓。《广雅》云：蠡蠃、<a target="_blank" rel="noopener" href="https://www.yixue.com/%E8%9C%97%E7%89%9B">蜗牛</a>，螔蝓也。《中山经》云：青要之山是多仆累。郭璞云：仆累，蜗<a target="_blank" rel="noopener" href="https://www.yixue.com/%E7%89%9B">牛</a>也，《周礼》鳖人，祭祀供蠃。郑云：蠃螔蝓。《尔雅》云：蚹蠃螔蝓。郭璞云：即蜗牛也。《名医》曰：别出蜗牛条，非。旧作蛞，《说文》所无。据玉篇云：蛞蛞东，知即活东异文，然则当为活。</p>
<h4 id="石龙子"><a href="#石龙子" class="headerlink" title="石龙子"></a><a target="_blank" rel="noopener" href="https://www.yixue.com/%E7%9F%B3%E9%BE%99%E5%AD%90">石龙子</a></h4><p>味咸寒。</p>
<p>主五癃邪，结气，破<a target="_blank" rel="noopener" href="https://www.yixue.com/%E7%9F%B3%E6%B7%8B">石淋</a>，下血，利小便水道。一名蜥易。生川谷。</p>
<p>《吴普》曰：石<a target="_blank" rel="noopener" href="https://www.yixue.com/%E9%BE%99">龙</a>子，一名<a target="_blank" rel="noopener" href="https://www.yixue.com/%E5%AE%88%E5%AE%AB">守宫</a>，一名石蜴，一名石龙子，（《御览》）。</p>
<p>《名医》曰：一名山龙子，一名守宫，一石石蜴，生平阳及荆山石间，五月取着石上令干。</p>
<p>案《说文》云：蜥、虫之蜥易也，易，蜥易，蝘蜓，守宫也，<a target="_blank" rel="noopener" href="https://www.yixue.com/%E8%B1%A1">象</a>形，蝘在壁曰蝘蜓，在草曰蜥易，或作蝘，蚖、荣蚖蛇，医以注鸣者。《广雅》云：<a target="_blank" rel="noopener" href="https://www.yixue.com/%E8%9B%A4%E8%9A%A7">蛤蚧</a>，（口卢）（虫厘），蚵（虫龙），蜥蜴也。《尔雅》云：蝾螈，蜥蜴，蜥蜴，蝘蜓，蝘蜓，守宫也。</p>
<p>《毛诗》云：胡为虺蜴，《传》云蜴，螈也。陆玑云：虺蜴，一名蝾螈，蜴也，或谓之蛇医，如蜥蜴，青绿色，大如指，形状可恶。方言云：守宫，秦晋西夏谓之守宫，或谓之（口卢）蜥（虫厘），或谓之蜥易，其在泽中者，谓之易<a target="_blank" rel="noopener" href="https://www.yixue.com/%E9%94%A1">锡</a>，南楚谓之蛇医，或谓之蝾螈，东齐，海岱谓之蝾螈，北燕谓之祝蜓，<a target="_blank" rel="noopener" href="https://www.yixue.com/%E6%A1%82">桂</a>林之中，守宫大者而能鸣，谓之蛤蚧。</p>
<h4 id="木虻"><a href="#木虻" class="headerlink" title="木虻"></a>木虻</h4><p>味苦平。</p>
<p>主目赤痛，眦伤，泪出，<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，血闭，寒热酸无子。一名魂常。生川泽。</p>
<p>《名医》曰：生汉中，五月取。</p>
<p>案《说文》云：虻啮人飞虫。《广雅》云：（上匿下虫虫）（虫龙），虻也此省文。《淮南子》齐俗训云：水蚄为（上晦下心）荒。高诱云：青蛉也。又说山训云：虻、散积血。</p>
<h4 id="蜚虻"><a href="#蜚虻" class="headerlink" title="蜚虻"></a><a target="_blank" rel="noopener" href="https://www.yixue.com/%E8%9C%9A%E8%99%BB">蜚虻</a></h4><p>味苦微寒。</p>
<p>主逐淤血，破下血积坚痞症瘕，寒热，通利血脉及<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>。生川谷。</p>
<p>《名医》曰：生江夏，五月取，腹有血者良。</p>
<h4 id="蜚廉"><a href="#蜚廉" class="headerlink" title="蜚廉"></a>蜚廉</h4><p>味咸寒。</p>
<p>主血淤，（《御览》引云逐下血），症坚，寒热，破积聚，<a target="_blank" rel="noopener" href="https://www.yixue.com/%E5%96%89%E5%92%BD">喉咽</a>痹，内寒，无子。生川泽。</p>
<p>《吴普》曰：蜚廉虫。<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>黄帝云：治妇人寒热（《御览》）。</p>
<p>《名医》曰：生晋阳及人家屋间，立秋采。</p>
<p>案《说文》云：蜰，卢蜰也，蜚、<a target="_blank" rel="noopener" href="https://www.yixue.com/%E8%87%AD%E8%99%AB">臭虫</a>，负蠜也，蠜、目蠜也。《广雅》云：飞蜰，飞蠊也。《尔雅》云：蜚，蜰.郭璞云：即负盘臭虫。《唐本》注云：汉中人食之下气，名曰石美，一名卢蜰，一石负盘，旧作蠊，据刑昺疏引此作廉。</p>
<h4 id="蟅虫"><a href="#蟅虫" class="headerlink" title="蟅虫"></a>蟅虫</h4><p>味咸寒。</p>
<p>主心腹寒热，洗洗，血积症瘕，破坚，下血闭，生子大，良。一名<a target="_blank" rel="noopener" href="https://www.yixue.com/%E5%9C%B0%E9%B3%96">地鳖</a>。生川泽。</p>
<p>《吴普》曰：（庶虫）虫，一名土鳖（《御览》）。</p>
<p>《名医》曰：一名土鳖，生河东及沙中，人家墙壁下，土中湿处，十月暴干。</p>
<p>案《说文》云：蟅虫属蠜，目蠜也。《广雅》云：负蠜，蟅也。《尔雅》云：草虫，负蠜。郭璞云：常<a target="_blank" rel="noopener" href="https://www.yixue.com/%E7%BE%8A">羊</a>也。《毛诗》云：喓喓草虫。《传》云：草虫，常羊也。陆玑云：小大长短如蝗也，奇音，青色，好在茅草中。</p>
<h4 id="伏翼"><a href="#伏翼" class="headerlink" title="伏翼"></a><a target="_blank" rel="noopener" href="https://www.yixue.com/%E4%BC%8F%E7%BF%BC">伏翼</a></h4><p>味咸平。</p>
<p>主目瞑，明目，夜视有精光。久服，令人喜乐，媚好无忧。一名<a target="_blank" rel="noopener" href="https://www.yixue.com/%E8%9D%99%E8%9D%A0">蝙蝠</a>。生川谷，（旧作禽部，今移）。</p>
<p>《吴普》曰：伏翼，或生人家屋间，立夏后，阴干。治目冥，令人夜视有光。（艺文类聚）。</p>
<p>《名医》曰：生太山，及人家屋间，立夏后采，阴干。</p>
<p>案《说文》云：蝙、蝙蝠也，蝠、蝙蝠，服翼也。《广雅》云，伏翼，飞鼠，仙鼠，（口式）（口墨）也。《尔雅》云：蝙蝠服翼。方言云：蝙蝠，自关而东，谓之伏翼，或谓之飞鼠，或谓之老鼠，或谓之仙鼠，自关而西，秦陇之间，谓之蝙蝠，北燕谓之（虫只）（虫厘），李当之云：即天鼠。</p>
<p>上虫、鱼，中品一十七种。旧十六种，考禽部伏翼宜入此。</p>
<h3 id="果-1"><a href="#果-1" class="headerlink" title="果"></a>果</h3><h4 id="梅实"><a href="#梅实" class="headerlink" title="梅实"></a><a target="_blank" rel="noopener" href="https://www.yixue.com/%E6%A2%85">梅</a>实</h4><p>味酸平。</p>
<p>主下气，除热，烦满，安心，肢体<a target="_blank" rel="noopener" href="https://www.yixue.com/%E7%97%9B">痛</a>，偏枯不仁，死肌，去青黑志，恶疾。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：梅实（《大观本草》作核）。明目，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，（《御览》）不饥（《大观本草》，引吴氏本草）。</p>
<p>《名医》曰：生汉中，五月采，火干。</p>
<p>案《说文》云：（左木右上艹下尞），干梅之属，或作（左氵右上艹下尞），某、酸果也，以梅为<a target="_blank" rel="noopener" href="https://www.yixue.com/%E6%A5%A0">楠</a>。《尔雅》云：梅楠。郭璞云：似<a target="_blank" rel="noopener" href="https://www.yixue.com/%E6%9D%8F">杏</a>实酢，是以某注梅也，《周礼》笾人，馈食，笾、其实干（左木右上艹下尞）。郑云：干（左木右上艹下尞），干梅也，有<a target="_blank" rel="noopener" href="https://www.yixue.com/%E6%A1%83">桃</a>诸梅诸，是其干者。《毛诗》疏云：梅暴为腊，羹臛世中，人含之以香口（《大观本草》）。</p>
<p>上果，中品一种，旧同。</p>
<h3 id="米谷-1"><a href="#米谷-1" class="headerlink" title="米谷"></a>米谷</h3><h4 id="大豆黄卷"><a href="#大豆黄卷" class="headerlink" title="大豆黄卷"></a><a target="_blank" rel="noopener" href="https://www.yixue.com/%E5%A4%A7%E8%B1%86%E9%BB%84%E5%8D%B7">大豆黄卷</a></h4><p>味甘平。</p>
<p>主<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，筋挛，膝<a target="_blank" rel="noopener" href="https://www.yixue.com/%E7%97%9B">痛</a>。生<a target="_blank" rel="noopener" href="https://www.yixue.com/%E5%A4%A7%E8%B1%86">大豆</a>，涂<a target="_blank" rel="noopener" href="https://www.yixue.com/%E7%97%88">痈</a>肿。煮汁，饮，杀鬼毒，止痛，<a target="_blank" rel="noopener" href="https://www.yixue.com/%E8%B5%A4%E5%B0%8F%E8%B1%86">赤小豆</a>。主下<a target="_blank" rel="noopener" href="https://www.yixue.com/%E6%B0%B4">水</a>，排痈肿脓血。生平泽。</p>
<p>《吴普》曰：大<a target="_blank" rel="noopener" href="https://www.yixue.com/%E8%B1%86%E9%BB%84">豆黄</a>卷，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>黄帝雷公无毒，采无时，去面（黑干），得<a target="_blank" rel="noopener" href="https://www.yixue.com/%E5%89%8D%E8%83%A1">前胡</a>，乌啄，<a target="_blank" rel="noopener" href="https://www.yixue.com/%E6%9D%8F">杏</a>子，<a target="_blank" rel="noopener" href="https://www.yixue.com/%E7%89%A1%E8%9B%8E">牡蛎</a>，<a target="_blank" rel="noopener" href="https://www.yixue.com/%E5%A4%A9%E9%9B%84">天雄</a>，<a target="_blank" rel="noopener" href="https://www.yixue.com/%E9%BC%A0">鼠</a>屎，共蜜和佳，不欲<a target="_blank" rel="noopener" href="https://www.yixue.com/%E6%B5%B7%E8%97%BB">海藻</a><a target="_blank" rel="noopener" href="https://www.yixue.com/%E9%BE%99%E8%83%86">龙胆</a>，此法，大豆初出<a target="_blank" rel="noopener" href="https://www.yixue.com/%E9%BB%84%E5%9C%9F">黄土</a>芽是也。生大豆，神农岐伯生熟寒，九月采，杀乌豆毒，并不用<a target="_blank" rel="noopener" href="https://www.yixue.com/%E5%85%83%E5%8F%82">元参</a>。</p>
<h4 id="赤小豆"><a href="#赤小豆" class="headerlink" title="赤小豆"></a>赤小豆</h4><p>神农黄帝咸，雷公甘，九月采（《御览》）。</p>
<p>《名医》曰：生大山，九月采。</p>
<p>案《说文》云：椒豆也，<a target="_blank" rel="noopener" href="https://www.yixue.com/%E8%B1%A1">象</a>豆生之形也。荅，小椒也，藿椒之少也。《广雅》云：大豆，椒也，小豆，荅也，豆角谓之荚，其叶谓之藿。《尔雅》云，戎叔，谓之荏叔，孙炎云大豆也。</p>
<h4 id="粟米"><a href="#粟米" class="headerlink" title="粟米"></a><a target="_blank" rel="noopener" href="https://www.yixue.com/%E7%B2%9F%E7%B1%B3">粟米</a></h4><p>味咸微寒。</p>
<p>主养<a target="_blank" rel="noopener" href="https://www.yixue.com/%E8%82%BE%E6%B0%94">肾气</a>，去胃脾中热，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>。陈者，味苦，主<a target="_blank" rel="noopener" href="https://www.yixue.com/%E8%83%83%E7%83%AD">胃热</a>，<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>，利小便（《大观本草》，作黑字，据《吴普》增）。</p>
<p>《吴普》曰：陈<a target="_blank" rel="noopener" href="https://www.yixue.com/%E7%B2%9F">粟</a>，神农黄帝苦无毒，治脾热，渴，粟<a target="_blank" rel="noopener" href="https://www.yixue.com/%E5%85%BB%E8%82%BE">养肾</a>气（《御览》）。</p>
<p>案《说文》云：粟、嘉谷实也。孙炎注《尔雅》粢<a target="_blank" rel="noopener" href="https://www.yixue.com/%E7%A8%B7">稷</a>云：粟也，今关中人呼小米为粟米，是。</p>
<h4 id="黍米"><a href="#黍米" class="headerlink" title="黍米"></a><a target="_blank" rel="noopener" href="https://www.yixue.com/%E9%BB%8D%E7%B1%B3">黍米</a></h4><p>味甘温。</p>
<p>主益气补中，多热，令人烦（《大观本》，作黑字，据《吴普》增）。</p>
<p>《吴普》曰：<a target="_blank" rel="noopener" href="https://www.yixue.com/%E9%BB%8D">黍</a>，神农甘无毒，七月取，阴干，益中<a target="_blank" rel="noopener" href="https://www.yixue.com/%E8%A1%A5%E6%B0%94">补气</a>。（《御览》）</p>
<p>案《说文》云：黍、禾属而粘者，以大暑而种，故谓之黍。孔子曰：黍可为<a target="_blank" rel="noopener" href="https://www.yixue.com/%E9%85%92">酒</a>，禾入水也。《广雅》云：粢黍<a target="_blank" rel="noopener" href="https://www.yixue.com/%E7%A8%BB">稻</a>，其采谓之禾。齐氏要术引记胜之书曰：黍，忌丑，又曰黍，长于已，壮于酉，生于戍，老于亥，死于丑，恶于丙午，忌于丑寅卯，按黍，即糜之种也。</p>
<p>上米谷，中品三种，旧二种，大小豆为二，无粟米黍米，今增。</p>
<h3 id="菜-1"><a href="#菜-1" class="headerlink" title="菜"></a>菜</h3><h4 id="蓼实"><a href="#蓼实" class="headerlink" title="蓼实"></a><a target="_blank" rel="noopener" href="https://www.yixue.com/%E8%93%BC%E5%AE%9E">蓼实</a></h4><p>味辛温。</p>
<p>主明目温中，耐<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>，下<a target="_blank" rel="noopener" href="https://www.yixue.com/%E6%B0%B4">水</a>气，面目浮肿，<a target="_blank" rel="noopener" href="https://www.yixue.com/%E7%97%88">痈</a>疡，<a target="_blank" rel="noopener" href="https://www.yixue.com/%E9%A9%AC%E8%93%BC">马蓼</a>，去肠中蛭虫，轻身。生川泽。</p>
<p>《吴普》曰，<a target="_blank" rel="noopener" href="https://www.yixue.com/%E8%93%BC">蓼</a>实一名天蓼，一名野蓼，一名泽蓼。（艺文类聚）。</p>
<p>《名医》曰：生雷泽。</p>
<p>案《说文》云：蓼、辛菜蔷虞也，蔷，蔷虞，蓼。《广雅》云：荭、茏、（上艹下左吉右页）、<a target="_blank" rel="noopener" href="https://www.yixue.com/%E9%A9%AC">马</a>蓼也。《尔雅》云：蔷虞，蓼。郭璞云：虞蓼，泽蓼，又荭，茏古，其大者，归。</p>
<p>郭璞云：俗呼<a target="_blank" rel="noopener" href="https://www.yixue.com/%E8%8D%AD%E8%8D%89">荭草</a>为茏鼓，语转耳。《毛诗》云：隰有游<a target="_blank" rel="noopener" href="https://www.yixue.com/%E9%BE%99">龙</a>，《传》云：龙，红草也。</p>
<p>陆玑云：一名马蓼，叶大而赤色生水中，高丈余，又以薅杀蓼。《传》云：蓼，水草也。</p>
<h4 id="葱实"><a href="#葱实" class="headerlink" title="葱实"></a><a target="_blank" rel="noopener" href="https://www.yixue.com/%E8%91%B1%E5%AE%9E">葱实</a></h4><p>味辛温。</p>
<p>主明目补中不足，其茎可作汤，主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a><a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，出汗，<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>面目肿。</p>
<p>（左上占左下贝右上又右下<a target="_blank" rel="noopener" href="https://www.yixue.com/%E9%9F%AD">韭</a>），味辛温。主金创，创败，轻身不饥耐老。生平泽。</p>
<p>《名医》曰：生鲁山。</p>
<p>案《说文》云：（左上占左下贝右上又右下韭）菜也，叶似韭。《广雅》云：韭、（左上占左下贝右上又右下韭）、荞，其华谓之菁。《尔雅》云：（左上占左下贝右上又右下韭）、鸿荟。郭璞云：即（左上占左下贝右上又右下韭）菜也，又劲山贲。陶宏景云：<a target="_blank" rel="noopener" href="https://www.yixue.com/%E8%91%B1">葱</a>（左上占左下贝右上又右下韭）异物，而今共条，<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>既无韭，以其同类，故也。</p>
<h4 id="水苏"><a href="#水苏" class="headerlink" title="水苏"></a><a target="_blank" rel="noopener" href="https://www.yixue.com/%E6%B0%B4%E8%8B%8F">水苏</a></h4><p>味辛微温。</p>
<p>主下气，辟<a target="_blank" rel="noopener" href="https://www.yixue.com/%E5%8F%A3%E8%87%AD">口臭</a>，去毒，辟恶。久服，通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>，轻身，耐老。生池泽。</p>
<p>《吴普》曰：荞蒩一名水苏，一名劳祖（《御览》）。</p>
<p>《名医》曰：一名<a target="_blank" rel="noopener" href="https://www.yixue.com/%E9%B8%A1">鸡</a>苏，一名劳祖，一名<a target="_blank" rel="noopener" href="https://www.yixue.com/%E8%8A%A5">芥</a>蒩，一名芥苴，生九真，七月采。</p>
<p>案《说文》云：苏，<a target="_blank" rel="noopener" href="https://www.yixue.com/%E6%A1%82">桂</a>荏也。《广雅》云：芥蒩，水苏也。《尔雅》云：苏、桂、荏。</p>
<p>郭璞云：苏荏类，故名桂荏。方言云：苏、亦荏也，关之东西或谓之苏或谓之荏，周郑之间，谓之公贲，沅湘之南，谓之（上艹下害），其小者谓之（艹酿）葇，按（艹酿）葇，即<a target="_blank" rel="noopener" href="https://www.yixue.com/%E9%A6%99%E8%96%B7">香薷</a>也，亦名香葇，《名医》别出香薷条，非，今<a target="_blank" rel="noopener" href="https://www.yixue.com/%E7%B4%AB%E8%8B%8F">紫苏</a><a target="_blank" rel="noopener" href="https://www.yixue.com/%E8%96%84%E8%8D%B7">薄荷</a>等，皆苏类也，《名医》俱别出之。</p>
<p>上菜，中品三种，旧四种，考葱实宜与同条，今并<a target="_blank" rel="noopener" href="https://www.yixue.com/%E5%81%87%E8%8B%8F">假苏</a>，宜入草部。</p>
<h2 id="下经（下品）"><a href="#下经（下品）" class="headerlink" title="下经（下品）"></a>下经（下品）</h2><h3 id="玉石-2"><a href="#玉石-2" class="headerlink" title="玉石"></a>玉石</h3><h4 id="石灰"><a href="#石灰" class="headerlink" title="石灰"></a><a target="_blank" rel="noopener" href="https://www.yixue.com/%E7%9F%B3%E7%81%B0">石灰</a></h4><p>味辛温。</p>
<p>主疽疡疥搔，热气，恶创，癞疾，死肌，堕眉，杀<a target="_blank" rel="noopener" href="https://www.yixue.com/%E7%97%94">痔</a>虫，去<a target="_blank" rel="noopener" href="https://www.yixue.com/%E9%BB%91%E5%AD%90">黑子</a><a target="_blank" rel="noopener" href="https://www.yixue.com/%E6%81%AF%E8%82%89">息肉</a>。一名恶疢.生山谷。</p>
<p>《名医》曰：一名希疢，生中山。</p>
<p>按恶灰，疑当为垩灰，希、石、声之缓急。</p>
<h4 id="礜石"><a href="#礜石" class="headerlink" title="礜石"></a>礜石</h4><p>味辛大热。</p>
<p>主<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，<a target="_blank" rel="noopener" href="https://www.yixue.com/%E9%BC%A0">鼠</a>瘘，蚀创，死肌，<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>，腹中坚，一名青分石，一名立制石，一名固<a target="_blank" rel="noopener" href="https://www.yixue.com/%E7%BE%8A">羊</a>石（《御览》引云：除热，杀百兽，《大观本》，作黑字），出山谷。</p>
<p>《吴普》曰：白巩石，一名鼠乡，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯辛有毒，<a target="_blank" rel="noopener" href="https://www.yixue.com/%E6%A1%90">桐</a>君有毒，黄帝甘有毒。</p>
<p>李氏云：或生魏兴，或生少室，十二月采（《御览》引云，一名<a target="_blank" rel="noopener" href="https://www.yixue.com/%E5%A4%AA%E7%99%BD">太白</a>，一名泽乳，一名<a target="_blank" rel="noopener" href="https://www.yixue.com/%E9%A3%9F%E7%9B%90">食盐</a>，又云李氏大寒，主<a target="_blank" rel="noopener" href="https://www.yixue.com/%E6%B8%A9%E7%83%AD">温热</a>）</p>
<p>《名医》曰：一名白巩石，一名太白石，一名泽乳，一名食盐，生汉中及少室，采无时。</p>
<p>案《说文》云：巩，毒石也，出汉中。《西山经》云：皋涂之山，有白石焉。其名曰巩，可以毒鼠。《范子计然》云：巩石出汉中，色白者善。《淮南子》地形训云：白天九百岁生白巩，高诱云：白巩，巩石也。又说林训云：人食巩石而死，<a target="_blank" rel="noopener" href="https://www.yixue.com/%E8%9A%95">蚕</a>食之而肥。高诱云：巩石，出阴山，一曰能杀鼠。案《西山经》云：毒鼠，即治鼠瘘也。</p>
<h4 id="铅丹"><a href="#铅丹" class="headerlink" title="铅丹"></a><a target="_blank" rel="noopener" href="https://www.yixue.com/%E9%93%85%E4%B8%B9">铅丹</a></h4><p>味辛微寒。</p>
<p>主土逆<a target="_blank" rel="noopener" href="https://www.yixue.com/%E8%83%83%E5%8F%8D">胃反</a>，<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>瘨疾，除热下气，炼化还成九光。久服通<a target="_blank" rel="noopener" href="https://www.yixue.com/%E7%A5%9E%E6%98%8E">神明</a>（《御览》引作吐下，云久服成仙）。生平泽。</p>
<p>《名医》曰：一名<a target="_blank" rel="noopener" href="https://www.yixue.com/%E9%93%85">铅</a>华，生蜀郡。</p>
<p>案《说文》云：铅，青金也。陶宏景云：即今熬铅所作<a target="_blank" rel="noopener" href="https://www.yixue.com/%E9%BB%84%E4%B8%B9">黄丹</a>也。</p>
<h4 id="粉锡"><a href="#粉锡" class="headerlink" title="粉锡"></a><a target="_blank" rel="noopener" href="https://www.yixue.com/%E7%B2%89%E9%94%A1">粉锡</a></h4><p>味辛寒。</p>
<p>主伏尸毒螯，杀三虫。一名解<a target="_blank" rel="noopener" href="https://www.yixue.com/%E9%94%A1">锡</a>，锡镜鼻。主女子血闭，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，伏肠，绝孕。生山谷（旧作二种，今并）。</p>
<p>《名医》曰：生<a target="_blank" rel="noopener" href="https://www.yixue.com/%E6%A1%82">桂</a>阳。</p>
<p>案《说文》云：锡<a target="_blank" rel="noopener" href="https://www.yixue.com/%E9%93%B6">银</a>铅之间也</p>
<h4 id="代赭"><a href="#代赭" class="headerlink" title="代赭"></a>代赭</h4><p>味苦寒。</p>
<p>主鬼注，贼风，蛊毒，杀精物恶鬼，腹<a target="_blank" rel="noopener" href="https://www.yixue.com/%E4%B8%AD%E6%AF%92">中毒</a>，<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，女子赤沃漏下。一名须丸。生山谷。</p>
<p>《名医》曰：一名血师，生齐国，赤红青色如<a target="_blank" rel="noopener" href="https://www.yixue.com/%E9%B8%A1%E5%86%A0">鸡冠</a>，有泽，染爪甲，不渝者良，采无时。</p>
<p>案《说文》云：赭，赤土也。北山经云：少阳之山，其中多美赭。管子地数篇云：山上有赭者，其下有<a target="_blank" rel="noopener" href="https://www.yixue.com/%E9%93%81">铁</a>。《范子计然》云：石赭出齐郡，赤色者善，蜀赭，出蜀郡。据元和郡县志云：少阳山在交城县，其地近代也。</p>
<h4 id="戎盐"><a href="#戎盐" class="headerlink" title="戎盐"></a><a target="_blank" rel="noopener" href="https://www.yixue.com/%E6%88%8E%E7%9B%90">戎盐</a></h4><p>主明目。目<a target="_blank" rel="noopener" href="https://www.yixue.com/%E7%97%9B">痛</a>，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，坚肌骨，去毒蛊。</p>
<p>大盐，令人吐（《御览》引云，主<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>结热，《大观本》，作黑字）。</p>
<p>卤盐，味苦寒，主大热，<a target="_blank" rel="noopener" href="https://www.yixue.com/%E6%B6%88%E6%B8%B4">消渴</a>狂烦，除<a target="_blank" rel="noopener" href="https://www.yixue.com/%E9%82%AA">邪</a>及下蛊毒，柔肌肤（《御览》引云，一名寒石，明目益气）。生池泽（旧作三种，今并）。</p>
<p>《名医》曰戎盐，一名胡盐，生胡盐山，及西羌，北地，<a target="_blank" rel="noopener" href="https://www.yixue.com/%E9%85%92">酒</a>泉，福禄城东南角，北海青，南海赤，十月采，大盐，生邯郸又河东，卤盐，生河东盐池。</p>
<p>案《说文》云：盐咸也，古者宿沙初作煮海盐，卤，西方咸地也，从西省<a target="_blank" rel="noopener" href="https://www.yixue.com/%E8%B1%A1">象</a>盐形，<a target="_blank" rel="noopener" href="https://www.yixue.com/%E5%AE%89%E5%AE%9A">安定</a>有卤县，东方谓之斥，西方谓之卤盐，河东盐池，袤五十一里，广七里，周百十六里。北山经云：景山南望盐贩之泽。郭璞云：即解县盐池也，今在河东猗氏县，案在山西安邑运城。</p>
<h4 id="白垩"><a href="#白垩" class="headerlink" title="白垩"></a><a target="_blank" rel="noopener" href="https://www.yixue.com/%E7%99%BD%E5%9E%A9">白垩</a></h4><p>味苦温。</p>
<p>主女子寒热症瘕，目闭，积聚。生山谷。</p>
<p>《吴普》曰：白垩一名白蟮。（一切经音义）</p>
<p>《名医》曰：一名白善，生邯郸，采无时。</p>
<p>案《说文》云：垩，白涂也。《中山经》云：<a target="_blank" rel="noopener" href="https://www.yixue.com/%E8%91%B1">葱</a>聋之山，是多白垩。</p>
<h4 id="冬灰"><a href="#冬灰" class="headerlink" title="冬灰"></a>冬灰</h4><p>味辛微温。</p>
<p>主黑子，去<a target="_blank" rel="noopener" href="https://www.yixue.com/%E7%96%A3">疣</a>息肉，疽蚀，疥搔。一名<a target="_blank" rel="noopener" href="https://www.yixue.com/%E8%97%9C">藜</a>灰。生川泽。</p>
<p>《名医》曰：生方谷。</p>
<h4 id="青琅玕"><a href="#青琅玕" class="headerlink" title="青琅玕"></a>青琅玕</h4><p>味辛平。</p>
<p>主身痒，火创，<a target="_blank" rel="noopener" href="https://www.yixue.com/%E7%97%88">痈</a>伤，疥搔，死肌。一名<a target="_blank" rel="noopener" href="https://www.yixue.com/%E7%9F%B3%E7%8F%A0">石珠</a>。生平泽。</p>
<p>《名医》曰：一名青珠，生蜀郡，采无时。</p>
<p>案《说文》云：琅玕似珠者，古文作。禹贡云：雍州贡璆琳琅玕.郑云：琅玕珠也。</p>
<p>上玉石，下品九种，旧十二种，粉锡，锡镜鼻为二，戎盐，大盐，卤盐为非，三考当各为一。</p>
<h3 id="草-2"><a href="#草-2" class="headerlink" title="草"></a>草</h3><h4 id="附子"><a href="#附子" class="headerlink" title="附子"></a><a target="_blank" rel="noopener" href="https://www.yixue.com/%E9%99%84%E5%AD%90">附子</a></h4><p>味辛温。</p>
<p>主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a>咳逆<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，温中，金创，破症坚积聚，血瘕，寒温，踒（《御览》作痿）。躄拘挛，脚<a target="_blank" rel="noopener" href="https://www.yixue.com/%E7%97%9B">痛</a>，不能行步（《御览》引云：为百药之长，《大观本》，作黑字）。生山谷。</p>
<p>《吴普》曰：附子一名莨，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>辛，岐伯雷公甘有毒，李氏苦有毒，大温，或生广汉，八月采，皮黑肥白（《御览》）。</p>
<p>《名医》曰：生楗为及广汉东，月采为附子，春采为<a target="_blank" rel="noopener" href="https://www.yixue.com/%E4%B9%8C%E5%A4%B4">乌头</a>（《御览》）。</p>
<p>案《范子计然》云：附子出蜀武都中，白色者善。</p>
<h4 id="乌头"><a href="#乌头" class="headerlink" title="乌头"></a>乌<a target="_blank" rel="noopener" href="https://www.yixue.com/%E5%A4%B4">头</a></h4><p>味辛温。</p>
<p>主<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>，<a target="_blank" rel="noopener" href="https://www.yixue.com/%E6%81%B6%E9%A3%8E">恶风</a>，洗洗，出汗，除寒<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，咳逆上气，破积聚，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>。其汁煎之，名<a target="_blank" rel="noopener" href="https://www.yixue.com/%E5%B0%84%E7%BD%94">射罔</a>，杀禽兽。一名奚毒，一名即子，一名乌喙。生山谷。</p>
<p>《吴普》曰：乌头，一名莨，一名千狄，一名毒公，一名卑负（《御览》作果负），一名耿子，神农雷公<a target="_blank" rel="noopener" href="https://www.yixue.com/%E6%A1%90">桐</a>君黄帝甘有毒，正月始生。叶厚、茎方、中空，叶四四相当，与蒿相似。</p>
<p>又云：乌喙，神农雷公桐君黄帝有毒，李氏小寒，十月采，形如乌头，有两岐相合，如乌之喙，名曰乌喙也，所畏恶使，尽与乌头同，一名萴子，一名莨，神农岐伯有大毒，李氏大寒，八月采，阴干。是附子角之大者，畏恶与附子同。（《御览》，《大观本》节文）</p>
<p>《名医》曰：生朗陵，正月二月采，阴干，长三寸，已上为<a target="_blank" rel="noopener" href="https://www.yixue.com/%E5%A4%A9%E9%9B%84">天雄</a>。</p>
<p>按《说文》云：萴，乌喙也。《尔雅》云：芨，堇草。郭璞云：即乌头也，江东呼为堇。《范子计然》云：乌头出三辅中，白者善。国语云：骊姬置堇于肉。韦昭云：堇，乌头也。《淮南子》主术训云：莫凶于<a target="_blank" rel="noopener" href="https://www.yixue.com/%E9%B8%A1">鸡</a>毒。高诱云：鸡毒，乌头也，按鸡毒即奚毒，即子，即萴子<a target="_blank" rel="noopener" href="https://www.yixue.com/%E4%BE%A7%E5%AD%90">侧子</a>也，《名医》别出侧子条，非。</p>
<h4 id="天雄"><a href="#天雄" class="headerlink" title="天雄"></a>天雄</h4><p>味辛温。</p>
<p>主大风，寒湿痹，沥节痛，拘挛，缓急，破积聚，<a target="_blank" rel="noopener" href="https://www.yixue.com/%E9%82%AA">邪</a>气，金创，强筋骨，轻身健行。一名白幕。（《御览》引云，长阴气，强志，令人武勇，力作不倦，《大观本》，作黑字）生山谷。</p>
<p>《名医》曰：生少室，二月采根，阴干。</p>
<p>案《广雅》云：（上艹下左米右焦），奚毒，附子也，一岁为萴子，二岁为乌喙，三岁为附子，四岁为乌头，五岁为天雄。《淮南子》缪称训云：天雄，乌喙，药之凶毒也，良医以活人。</p>
<h4 id="半夏"><a href="#半夏" class="headerlink" title="半夏"></a><a target="_blank" rel="noopener" href="https://www.yixue.com/%E5%8D%8A%E5%A4%8F">半夏</a></h4><p>味辛平。</p>
<p>主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，寒热，心下坚，下气，<a target="_blank" rel="noopener" href="https://www.yixue.com/%E5%96%89%E5%92%BD">喉咽</a><a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>，头眩胸张，咳逆<a target="_blank" rel="noopener" href="https://www.yixue.com/%E8%82%A0%E9%B8%A3">肠鸣</a>，止汗。一名地文，一名<a target="_blank" rel="noopener" href="https://www.yixue.com/%E6%B0%B4">水</a>玉（已上八字，元本黑字）。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：半夏一名和姑，生微邱，或生野中，叶三三相偶，二月始生，白华员上（《御览》）。</p>
<p>《名医》曰：一名示姑，生<a target="_blank" rel="noopener" href="https://www.yixue.com/%E6%A7%90">槐</a>里，五月、八月，采根暴干。</p>
<p>案月令云：二月半夏生。《范子计然》云：半夏出三辅，色白者善。《列仙传》云：赤<a target="_blank" rel="noopener" href="https://www.yixue.com/%E6%9D%BE">松</a>子服水玉以教神农，疑即半夏别名。</p>
<h4 id="虎掌"><a href="#虎掌" class="headerlink" title="虎掌"></a><a target="_blank" rel="noopener" href="https://www.yixue.com/%E8%99%8E%E6%8E%8C">虎掌</a></h4><p>味苦温。</p>
<p>主<a target="_blank" rel="noopener" href="https://www.yixue.com/%E5%BF%83%E7%97%9B">心痛</a>，寒热，结气，积聚，<a target="_blank" rel="noopener" href="https://www.yixue.com/%E4%BC%8F%E6%A2%81">伏梁</a>，伤筋，痿，拘缓，利水道。生山谷。</p>
<p>《吴普》曰：<a target="_blank" rel="noopener" href="https://www.yixue.com/%E8%99%8E">虎</a>掌，神农雷公苦无毒，岐伯桐君辛有毒，立秋九月采之（《御览》引云，或生太山，或宛朐）。</p>
<p>《名医》曰：生汉中及冤句，二月、八月采，阴干。</p>
<p>案《广雅》云：虎掌，瓜属也。</p>
<h4 id="鸢尾"><a href="#鸢尾" class="headerlink" title="鸢尾"></a><a target="_blank" rel="noopener" href="https://www.yixue.com/%E9%B8%A2%E5%B0%BE">鸢尾</a></h4><p>味苦平。</p>
<p>主蛊毒邪气，鬼注，诸毒，破<a target="_blank" rel="noopener" href="https://www.yixue.com/%E7%97%87%E7%98%95">症瘕</a>积聚，去水，下三虫。生山谷。</p>
<p>《吴普》曰：鸢尾，治蛊毒（《御览》）。</p>
<p>《名医》曰：一名乌园，生九疑山，五月采。</p>
<p>案《广雅》云：鸢尾，乌萐，<a target="_blank" rel="noopener" href="https://www.yixue.com/%E5%B0%84%E5%B9%B2">射干</a>也（疑当作鸢尾乌园也，乌萐射干也，是二物）。《唐本》注云：与射干全别。</p>
<h4 id="大黄"><a href="#大黄" class="headerlink" title="大黄"></a><a target="_blank" rel="noopener" href="https://www.yixue.com/%E5%A4%A7%E9%BB%84">大黄</a></h4><p>味苦寒。</p>
<p>主下<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，血闭，寒热，破症瘕积聚，<a target="_blank" rel="noopener" href="https://www.yixue.com/%E7%95%99%E9%A5%AE">留饮</a>，宿食，荡涤<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>，推陈致新，通利水杀（《御览》，此下有道字），调中化食，安和<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>。生山谷。</p>
<p>《吴普》曰：大黄一名黄良，一名火参，一名肤如，神农雷公苦有毒，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦无毒，李氏小寒，为中将军，或生蜀郡，北部，或陇西，二月花生，生黄赤叶，四四相当，黄茎高三尺许，三月华黄，五月实黑，三月采根，根有黄汁，切，阴干。（《御览》）</p>
<p>《名医》曰：一名黄良，生河西及陇西，二月八月采根，火干。</p>
<p>案《广雅》云：黄良大黄也。</p>
<h4 id="亭历"><a href="#亭历" class="headerlink" title="亭历"></a>亭历</h4><p>（旧作<a target="_blank" rel="noopener" href="https://www.yixue.com/%E8%91%B6%E8%8B%88">葶苈</a>，《御览》作亭历）</p>
<p>味辛寒。</p>
<p>主症瘕积聚，结气，饮食，寒热，破坚。一名大室，一名大适。生平泽，及田野。</p>
<p>《名医》曰：一名下历，一名蒿，生藁城，立夏后，采实阴干，得<a target="_blank" rel="noopener" href="https://www.yixue.com/%E9%85%92">酒</a>良。</p>
<p>案《说文》云：亭历也。《广雅》云：<a target="_blank" rel="noopener" href="https://www.yixue.com/%E7%8B%97">狗</a>荠，大室，亭苈也。《尔雅》云：，亭历。郭璞云：实叶皆似<a target="_blank" rel="noopener" href="https://www.yixue.com/%E8%8A%A5">芥</a>。《淮南子》缪称训云：亭历愈张。西京杂记云：亭历死于盛夏。</p>
<h4 id="桔梗"><a href="#桔梗" class="headerlink" title="桔梗"></a><a target="_blank" rel="noopener" href="https://www.yixue.com/%E6%A1%94%E6%A2%97">桔梗</a></h4><p>味辛微温。</p>
<p>主胸<a target="_blank" rel="noopener" href="https://www.yixue.com/%E8%83%81%E7%97%9B">胁痛</a>如刀刺，<a target="_blank" rel="noopener" href="https://www.yixue.com/%E8%85%B9%E6%BB%A1">腹满</a>，肠鸣，幽幽惊恐悸气（《御览》引云：一名利如，《大观本》，作黑字）。生山谷。</p>
<p>《吴普》曰：桔梗，一名符扈，一名<a target="_blank" rel="noopener" href="https://www.yixue.com/%E7%99%BD%E8%8D%AF">白药</a>，一名利如，一名梗草，一名卢如，神农医和苦无毒，扁<a target="_blank" rel="noopener" href="https://www.yixue.com/%E9%B9%8A">鹊</a>黄帝咸，岐伯雷公甘无毒，李氏大寒，叶如荠苨，茎如笔管，紫赤，二月生（《御览》）。</p>
<p>《名医》曰：一名利如，一名房图，一名白药，一名梗草，一名荠苨，生蒿高及冤句，二八月采根，暴干。</p>
<p>案《说文》云：桔，桔梗，药名。《广雅》云：犁如。桔梗也。战国策云：今求<a target="_blank" rel="noopener" href="https://www.yixue.com/%E6%9F%B4%E8%83%A1">柴胡</a>，及之睾<a target="_blank" rel="noopener" href="https://www.yixue.com/%E9%BB%8D">黍</a>梁父之阴，则郄车而载耳。桔梗于沮泽，则累世不得一焉。</p>
<p>《尔雅》云：苨，菧苨。郭璞云：荠苨。据《名医》云是此别名，下又出荠苨条，非，然陶宏景亦别为二矣。</p>
<h4 id="莨荡子"><a href="#莨荡子" class="headerlink" title="莨荡子"></a>莨荡子</h4><p>味苦寒。</p>
<p>主齿痛出虫，肉痹，<a target="_blank" rel="noopener" href="https://www.yixue.com/%E6%8B%98%E6%80%A5">拘急</a>，使人健行，见鬼，多食令人狂走。久服轻身，走及奔<a target="_blank" rel="noopener" href="https://www.yixue.com/%E9%A9%AC">马</a>，强志益力通神。一名横唐。生川谷。</p>
<p>《名医》曰：一名行唐，生海滨，及壅州，五月采子。</p>
<p>案《广雅》云：（上艹下恐）萍，（上艹下阆）（上艹下砀）也。陶宏景云：今方家多作狼蓎，旧作菪。案《说文》无菪蓎字。《史记》<a target="_blank" rel="noopener" href="https://www.yixue.com/%E6%B7%B3%E4%BA%8E%E6%84%8F">淳于意</a>《传》云：灾川王美人怀子而不乳，引以莨荡药一撮，本草图经引，作浪荡，是。</p>
<h4 id="草蒿"><a href="#草蒿" class="headerlink" title="草蒿"></a>草蒿</h4><p>味苦寒。</p>
<p>主疥搔，<a target="_blank" rel="noopener" href="https://www.yixue.com/%E7%97%82">痂</a>痒，恶创，杀虫，留热在骨节间。明目。一名<a target="_blank" rel="noopener" href="https://www.yixue.com/%E9%9D%92%E8%92%BF">青蒿</a>，一名方溃。生川泽。</p>
<p>《名医》曰：生华阴。</p>
<p>案《说文》云：蒿，菣也，菣，香蒿也，或作（上艹下坚）。《尔雅》云：蒿菣。郭璞云：今人呼青蒿香中炙啖者为菣，《史记·司马相如传》，庵（上艹下闾）。注《汉书音义》曰：庵（上艹下闾），蒿也。陶宏景云：即今青蒿。</p>
<h4 id="旋复花"><a href="#旋复花" class="headerlink" title="旋复花"></a><a target="_blank" rel="noopener" href="https://www.yixue.com/%E6%97%8B%E5%A4%8D%E8%8A%B1">旋复花</a></h4><p>味咸温。</p>
<p>主结气，胁下满，<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>，除水，去五脏间寒热，补中下气。一名<a target="_blank" rel="noopener" href="https://www.yixue.com/%E9%87%91%E6%B2%B8%E8%8D%89">金沸草</a>，一名盛椹。生川谷。</p>
<p>《名医》曰：一名戴椹，生平泽，五月采花，日干，二十日成。</p>
<p>案《说文》云：（上艹下复），盗庚也。《尔雅》云：盗庚：郭璞云：旋复似<a target="_blank" rel="noopener" href="https://www.yixue.com/%E8%8F%8A">菊</a>。</p>
<h4 id="藜芦"><a href="#藜芦" class="headerlink" title="藜芦"></a><a target="_blank" rel="noopener" href="https://www.yixue.com/%E8%97%9C%E8%8A%A6">藜芦</a></h4><p>（《御览》作<a target="_blank" rel="noopener" href="https://www.yixue.com/%E6%A2%A8">梨</a><a target="_blank" rel="noopener" href="https://www.yixue.com/%E8%8A%A6">芦</a>）</p>
<p>味辛寒。</p>
<p>主蛊毒，咳逆，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，肠澼，头疡，疥搔，恶创，杀诸蛊毒，去死肌。一名<a target="_blank" rel="noopener" href="https://www.yixue.com/%E8%91%B1">葱</a>苒。生山谷。</p>
<p>《吴普》曰：<a target="_blank" rel="noopener" href="https://www.yixue.com/%E8%97%9C">藜</a>芦，一名葱<a target="_blank" rel="noopener" href="https://www.yixue.com/%E8%91%B5">葵</a>，一名丰芦，一名蕙葵（《御览》引云，一名山葱，一名公苒），神农雷公辛有毒（《御览》引云：玄黄帝有毒），岐伯咸有毒，李氏太寒，大毒，扁鹊苦有毒，大寒，叶根小相连（《御览》引云：二月采根）。</p>
<p>《名医》曰：一名葱菼，一名山葱，生太山，三月采根，阴干。</p>
<p>案《广雅》云：藜芦，葱（上艹下左日右冉）也。《范子计然》云：藜芦出河东，黄白者善。《尔雅》云：茖，山葱，疑非此。</p>
<h4 id="钩吻"><a href="#钩吻" class="headerlink" title="钩吻"></a><a target="_blank" rel="noopener" href="https://www.yixue.com/%E9%92%A9%E5%90%BB">钩吻</a></h4><p>（《御览》作肠）</p>
<p>味辛温。</p>
<p>主金创乳痓，<a target="_blank" rel="noopener" href="https://www.yixue.com/%E4%B8%AD%E6%81%B6">中恶</a>风，咳逆上气，<a target="_blank" rel="noopener" href="https://www.yixue.com/%E6%B0%B4%E8%82%BF">水肿</a>，杀鬼注（旧作，《御览》作注，是）蛊毒。一名野葛。生山谷。</p>
<p>《吴普》曰：秦钩肠一名毒根，一名野葛，神农辛，雷公有毒杀人，生南越山，或益州，叶如葛，赤茎大如箭、方、根、黄，或生会稽东冶，正月采（《御览》）。</p>
<p>《名医》曰：生傅高山，及会稽东野。</p>
<p>案《广雅》云：莨钩吻也。《淮南子》说林训云：<a target="_blank" rel="noopener" href="https://www.yixue.com/%E8%9D%AE%E8%9B%87">蝮蛇</a>螫人，傅以和堇则愈。高诱云：和堇，野葛，毒药。《博物志》云：钩吻毒，<a target="_blank" rel="noopener" href="https://www.yixue.com/%E6%A1%82%E5%BF%83">桂心</a>葱叶沸解之。陶宏景云：或云钩吻是毛莨。沈括补笔谈云：闽中人呼为吻莽，亦谓之野葛，岭南人谓之胡蔓，俗谓之<a target="_blank" rel="noopener" href="https://www.yixue.com/%E6%96%AD%E8%82%A0%E8%8D%89">断肠草</a>，此草人间至毒之物，不入药用，恐本草所出别是一物，非此钩吻也。</p>
<h4 id="射干"><a href="#射干" class="headerlink" title="射干"></a><a target="_blank" rel="noopener" href="https://www.yixue.com/%E5%B0%84%E5%B9%B2">射干</a></h4><p>味苦平。</p>
<p>主咳逆上气，<a target="_blank" rel="noopener" href="https://www.yixue.com/%E5%96%89%E7%97%B9">喉痹</a><a target="_blank" rel="noopener" href="https://www.yixue.com/%E5%92%BD%E7%97%9B">咽痛</a>不得消息，散急气，腹中<a target="_blank" rel="noopener" href="https://www.yixue.com/%E9%82%AA">邪</a>逆，食饮大热。一名乌扇，一名乌蒲。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：射干，一名黄远也（《御览》）。</p>
<p>《名医》曰：一名乌痓翣，一名乌吹，一名草姜，生南阳田野，三月三日，采根阴干。</p>
<p>案《广雅》云：<a target="_blank" rel="noopener" href="https://www.yixue.com/%E9%B8%A2%E5%B0%BE">鸢尾</a>乌萐，射干也。《荀子》劝学篇云：西方有木焉，名曰射干，茎长四寸。《范子计然》云：射干根如□□□<a target="_blank" rel="noopener" href="https://www.yixue.com/%E5%AE%89%E5%AE%9A">安定</a>。</p>
<h4 id="蛇合"><a href="#蛇合" class="headerlink" title="蛇合"></a>蛇合</h4><p>（原注云，合是含字）</p>
<p>味苦微寒。</p>
<p>主<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a><a target="_blank" rel="noopener" href="https://www.yixue.com/%E5%AF%92%E7%83%AD">寒热</a><a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，除热，金创，疽<a target="_blank" rel="noopener" href="https://www.yixue.com/%E7%97%94">痔</a>，<a target="_blank" rel="noopener" href="https://www.yixue.com/%E9%BC%A0">鼠</a>瘘，恶创，<a target="_blank" rel="noopener" href="https://www.yixue.com/%E5%A4%B4">头</a>疡。一名蛇衔。生山谷。</p>
<p>《名医》曰：生益州，八月采，阴干。</p>
<p>按本草图经云：或云是<a target="_blank" rel="noopener" href="https://www.yixue.com/%E9%9B%80">雀</a>瓢，即是萝摩之别名。据陆玑云：芄兰一名萝摩，幽州谓之雀瓢，则即《尔雅》雚芄兰也，《唐本》草，别出萝摩条，非，又见女青。</p>
<h4 id="恒山"><a href="#恒山" class="headerlink" title="恒山"></a>恒山</h4><p>（旧作<a target="_blank" rel="noopener" href="https://www.yixue.com/%E5%B8%B8%E5%B1%B1">常山</a>，《御览》作恒山，是）</p>
<p>味苦寒。主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，寒热，热发温疟，鬼毒，胸中痰结吐逆。一名互草。生川谷。</p>
<p>《吴普》曰：恒山，一名<a target="_blank" rel="noopener" href="https://www.yixue.com/%E6%BC%86%E5%8F%B6">漆叶</a>，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯苦，李氏大寒，<a target="_blank" rel="noopener" href="https://www.yixue.com/%E6%A1%90">桐</a>君辛有毒，二月八月采。</p>
<p>《名医》曰：生盖州及汉中，八月采根，阴干。</p>
<p>案后汉书华陀《传》云：陀授以漆叶青黏散，漆叶屑一斗，青黏十四两，以是为率，言久服去三虫，利<a target="_blank" rel="noopener" href="https://www.yixue.com/%E4%BA%94%E8%84%8F">五脏</a>，轻体，使人头不白。</p>
<h4 id="蜀漆"><a href="#蜀漆" class="headerlink" title="蜀漆"></a><a target="_blank" rel="noopener" href="https://www.yixue.com/%E8%9C%80%E6%BC%86">蜀漆</a></h4><p>味辛平。</p>
<p>主疟及咳逆，寒热，腹中症坚，痞结，积聚邪气，蛊毒，鬼注（旧作，《御览》作蛀）。生川谷。</p>
<p>《吴普》曰：蜀漆叶，一名恒山，神农岐伯雷公辛有毒，黄帝辛，一经酸，如漆叶蓝青相似，五月采（《御览》）。</p>
<p>《名医》曰：生江陵山，及蜀汉中常山，苗也，五月采叶，阴干。</p>
<p>案《广雅》云：恒山蜀漆也。《范子计然》云：蜀漆出蜀郡。</p>
<h4 id="甘遂"><a href="#甘遂" class="headerlink" title="甘遂"></a><a target="_blank" rel="noopener" href="https://www.yixue.com/%E7%94%98%E9%81%82">甘遂</a></h4><p>味苦寒。</p>
<p>主大腹疝瘕，<a target="_blank" rel="noopener" href="https://www.yixue.com/%E8%85%B9%E6%BB%A1">腹满</a>，面目浮肿，<a target="_blank" rel="noopener" href="https://www.yixue.com/%E7%95%99%E9%A5%AE">留饮</a>宿食，破症坚积聚，利<a target="_blank" rel="noopener" href="https://www.yixue.com/%E6%B0%B4">水</a>谷道。一名主田。生川谷。</p>
<p>《吴普》曰：甘遂一名主田，一名曰泽，一名重泽，一名鬼丑，一名陵藁，一名甘槁，一名<a target="_blank" rel="noopener" href="https://www.yixue.com/%E7%94%98%E6%B3%BD">甘泽</a>，神农桐君苦有毒，岐伯雷公有毒，须二月八月采（《御览》）。</p>
<p>《名医》曰：一名甘藁，一名陵藁，一名陵泽，一名重泽，生中山，二月采根，阴干。</p>
<p>案《广雅》云：陵泽，甘遂也。《范子计然》云：甘遂，出三辅。</p>
<h4 id="白敛"><a href="#白敛" class="headerlink" title="白敛"></a><a target="_blank" rel="noopener" href="https://www.yixue.com/%E7%99%BD%E6%95%9B">白敛</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E7%97%88">痈</a>肿疽创，散结气，止<a target="_blank" rel="noopener" href="https://www.yixue.com/%E7%97%9B">痛</a>除热，目中赤，小儿惊痫，温疟，女子阴中<a target="_blank" rel="noopener" href="https://www.yixue.com/%E8%82%BF%E7%97%9B">肿痛</a>。一名免核，一名<a target="_blank" rel="noopener" href="https://www.yixue.com/%E7%99%BD%E8%8D%89">白草</a>，生山谷。</p>
<p>《名医》曰：一名<a target="_blank" rel="noopener" href="https://www.yixue.com/%E7%99%BD%E6%A0%B9">白根</a>，一名<a target="_blank" rel="noopener" href="https://www.yixue.com/%E6%98%86%E4%BB%91">昆仑</a>，生衡山，二月八月，采根暴干。</p>
<p>案《说文》云：莶，白莶也，或作蔹。《毛诗》云：蔹蔓于野。陆玑疏云：蔹似<a target="_blank" rel="noopener" href="https://www.yixue.com/%E6%A0%9D%E6%A5%BC">栝楼</a>，叶盛而细，其子正黑，如燕薁，不可食也，幽人谓之乌服，其<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>鬻以哺<a target="_blank" rel="noopener" href="https://www.yixue.com/%E7%89%9B">牛</a>，除热。《尔雅》云：萰，菟菄。郭璞云：未详。据玉篇云：菄，<a target="_blank" rel="noopener" href="https://www.yixue.com/%E7%99%BD%E8%94%B9">白蔹</a>也。经云：一名菟核，核与荄声相近，即此矣。</p>
<h4 id="青葙子"><a href="#青葙子" class="headerlink" title="青葙子"></a><a target="_blank" rel="noopener" href="https://www.yixue.com/%E9%9D%92%E8%91%99%E5%AD%90">青葙子</a></h4><p>味苦微寒。</p>
<p>主邪气，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>中热，风搔，身痒，杀三虫，子名<a target="_blank" rel="noopener" href="https://www.yixue.com/%E8%8D%89%E5%86%B3%E6%98%8E">草决明</a>，疗唇口青。一名<a target="_blank" rel="noopener" href="https://www.yixue.com/%E9%9D%92%E8%92%BF">青蒿</a>，一名萋蒿。生平谷。</p>
<p>《名医》曰：生道傍，三月三日采茎叶，阴干，五月六日，采子。</p>
<p>案魏略云：初平中有青牛先生，常服<a target="_blank" rel="noopener" href="https://www.yixue.com/%E9%9D%92%E8%91%99">青葙</a>子，葙当作箱字。</p>
<h4 id="雚菌"><a href="#雚菌" class="headerlink" title="雚菌"></a>雚菌</h4><p>味咸平。</p>
<p>主<a target="_blank" rel="noopener" href="https://www.yixue.com/%E5%BF%83%E7%97%9B">心痛</a>，温中，去长患，白疭，<a target="_blank" rel="noopener" href="https://www.yixue.com/%E8%9B%B2%E8%99%AB">蛲虫</a>，蛇螫毒，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，诸虫。一名雚<a target="_blank" rel="noopener" href="https://www.yixue.com/%E8%8A%A6">芦</a>。生池泽。</p>
<p>《名医》曰：生东海及渤海，章武，八月采，阴干。</p>
<p>案《尔雅》云：滇灌苬<a target="_blank" rel="noopener" href="https://www.yixue.com/%E8%8A%9D">芝</a>，文选注，引作菌。声类云：滇灌苬芝也，疑即此灌菌，或一名滇，一名芝，未敢定之。</p>
<h4 id="白芨"><a href="#白芨" class="headerlink" title="白芨"></a><a target="_blank" rel="noopener" href="https://www.yixue.com/%E7%99%BD%E8%8A%A8">白芨</a></h4><p>（《御览》作芨）</p>
<p>味苦平。</p>
<p>主痈肿，恶创，败疽，伤阴，死肌，胃中邪气，赋风，鬼击，痱缓，不收。一名甘根，一名连及草。生川谷。</p>
<p>《吴普》曰：神农苦，黄帝辛，李氏大寒，雷公辛无毒，茎叶似<a target="_blank" rel="noopener" href="https://www.yixue.com/%E7%94%9F%E5%A7%9C">生姜</a>，<a target="_blank" rel="noopener" href="https://www.yixue.com/%E8%97%9C%E8%8A%A6">藜芦</a>，十月华，直上，紫赤，根白连，二月八月九月采。</p>
<p>《名医》曰：生北山及冤句，及越山。</p>
<p>案隋<a target="_blank" rel="noopener" href="https://www.yixue.com/%E7%BE%8A">羊</a>公服<a target="_blank" rel="noopener" href="https://www.yixue.com/%E9%BB%84%E7%B2%BE">黄精</a>法云：黄精一名<a target="_blank" rel="noopener" href="https://www.yixue.com/%E7%99%BD%E5%8F%8A">白及</a>亦为黄精别名，今《名医》别出黄精条。</p>
<h4 id="大戟"><a href="#大戟" class="headerlink" title="大戟"></a><a target="_blank" rel="noopener" href="https://www.yixue.com/%E5%A4%A7%E6%88%9F">大戟</a></h4><p>味苦寒。</p>
<p>主蛊毒，十二<a target="_blank" rel="noopener" href="https://www.yixue.com/%E6%B0%B4%E8%82%BF">水肿</a>，满，急痛，积聚，<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>，皮肤<a target="_blank" rel="noopener" href="https://www.yixue.com/%E7%96%BC%E7%97%9B">疼痛</a>，吐逆。一名印巨（案此无生川泽三字者，古或与<a target="_blank" rel="noopener" href="https://www.yixue.com/%E6%B3%BD%E6%BC%86">泽漆</a>为一条）。</p>
<p>《名医》曰：生常山，十二月采根，阴干。</p>
<p>案《尔雅》云：荞，卬巨。郭璞云：今药草大戟也。《淮南子》缪称训云：大戟去水。</p>
<h4 id="泽漆"><a href="#泽漆" class="headerlink" title="泽漆"></a>泽漆</h4><p>味苦微寒。</p>
<p>主皮肤热，大腹，水气，四肢面目浮肿，丈夫阴气不足。生川泽。</p>
<p>《名医》曰：一名漆茎，大戟苗也，生太山，三月三日，七月七日，采茎叶，阴干。</p>
<p>案《广雅》云：<a target="_blank" rel="noopener" href="https://www.yixue.com/%E9%BB%8D%E8%8C%8E">黍茎</a>，泽漆也。</p>
<h4 id="茵芋"><a href="#茵芋" class="headerlink" title="茵芋"></a><a target="_blank" rel="noopener" href="https://www.yixue.com/%E8%8C%B5%E8%8A%8B">茵芋</a></h4><p>味苦温。</p>
<p>主<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>邪气，心腹寒热，赢瘦如疟状，发作有时，诸<a target="_blank" rel="noopener" href="https://www.yixue.com/%E5%85%B3%E8%8A%82">关节</a>风<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>痛。生川谷。</p>
<p>《吴普》曰：茵<a target="_blank" rel="noopener" href="https://www.yixue.com/%E8%8A%8B">芋</a>，一名卑共。微温有毒，状如<a target="_blank" rel="noopener" href="https://www.yixue.com/%E8%8E%BD%E8%8D%89">莽草</a>，而细软（《御览》）。</p>
<p>《名医》曰：一名莞草，一名卑共。生太山，三月三日，采叶阴干。</p>
<h4 id="贯众"><a href="#贯众" class="headerlink" title="贯众"></a><a target="_blank" rel="noopener" href="https://www.yixue.com/%E8%B4%AF%E4%BC%97">贯众</a></h4><p>味苦微寒。</p>
<p>主腹中邪，热气，诸毒，杀三虫。一名贯节，一名贯渠，一名百头（《御览》作白），一名<a target="_blank" rel="noopener" href="https://www.yixue.com/%E8%99%8E">虎</a>卷，一名扁符。生山谷。</p>
<p>《吴普》曰：贯众一名贯来，一名贯中，一名渠母，一名贯钟，一名伯芹，一名药藻，一名扁符，一名黄钟，神农岐伯苦有毒，桐君<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦，一经甘有毒，黄帝咸酸，一经苦无毒，叶黄，两两相对，茎，黑毛聚生，冬夏不老，四月花，八月实，黑聚相连，卷旁行生，三月八月采根，五月采药（《御览》）。</p>
<p>《名医》曰：一名伯萍，一名药藻，此谓草<a target="_blank" rel="noopener" href="https://www.yixue.com/%E9%B8%B1%E5%A4%B4">鸱头</a>，生元山及冤句，少室山，二月八月，采根阴干。</p>
<p>案《说文》云：（上艹下中）草也。《广雅》云：贯节、贯众也。《尔雅》云：泺贯众。郭璞云：叶，圆锐，茎，毛黑，布地，冬夏不死，一名贯渠。又上云：扁符止。郭璞云：未详。据经云：一名篇符，即此也。《尔雅》当云：篇符，止，泺贯众。</p>
<h4 id="荛花"><a href="#荛花" class="headerlink" title="荛花"></a><a target="_blank" rel="noopener" href="https://www.yixue.com/%E8%8D%9B%E8%8A%B1">荛花</a></h4><p>味苦平寒。</p>
<p>主伤寒温疟，下十二水，破积聚，大坚，症瘕，荡涤<a target="_blank" rel="noopener" href="https://www.yixue.com/%E8%82%A0%E8%83%83">肠胃</a>中留癖饮食，寒热邪气，利水道。生川谷。</p>
<p>《名医》曰：生咸阳及河南中牟，六月采花，阴干。</p>
<h4 id="牙子"><a href="#牙子" class="headerlink" title="牙子"></a>牙子</h4><p>味苦寒。</p>
<p>主邪气热气，疥搔，恶疡，创痔，去白虫。一名<a target="_blank" rel="noopener" href="https://www.yixue.com/%E7%8B%BC%E7%89%99">狼牙</a>。生川谷。</p>
<p>《吴普》曰：狼牙一名支兰，一名狼齿，一名犬牙，一名抱子，神农黄帝苦有毒，桐君或咸，岐伯雷公扁<a target="_blank" rel="noopener" href="https://www.yixue.com/%E9%B9%8A">鹊</a>苦无毒，生冤句，叶青，根黄赤，六月七月华，八月实，黑，正月八月采根（《御览》）。</p>
<p>《名医》曰：一名狼齿，一名狼子，一名犬牙，生淮南及冤句，八月采根，暴干。</p>
<p>案《范子计然》云：狼牙出三辅，色白者善。</p>
<h4 id="羊踯躅"><a href="#羊踯躅" class="headerlink" title="羊踯躅"></a><a target="_blank" rel="noopener" href="https://www.yixue.com/%E7%BE%8A%E8%B8%AF%E8%BA%85">羊踯躅</a></h4><p>味辛温。</p>
<p>主贼风在皮肤中，淫淫痛，温疟。恶毒，诸痹。生川谷。</p>
<p>《吴普》曰：羊踯躅花，神农雷公辛有毒，生淮南，治贼风恶毒诸邪气（《御览》）。</p>
<p>《名医》曰：一名玉支，生太行山，及淮南山，三月采花，阴干。</p>
<p>案《广雅》云：羊踯躅，英光也。古今注云：羊踯躅花，黄羊食之，则死，羊见之则踯躅分散，故名羊踯躅。陶宏景云：花苗似<a target="_blank" rel="noopener" href="https://www.yixue.com/%E9%B9%BF%E8%91%B1">鹿葱</a>。</p>
<h4 id="商陆"><a href="#商陆" class="headerlink" title="商陆"></a><a target="_blank" rel="noopener" href="https://www.yixue.com/%E5%95%86%E9%99%86">商陆</a></h4><p>味辛平。</p>
<p>主水张疝瘕痹，熨除痈肿，杀鬼精物，一名根，一名夜呼。生川谷。</p>
<p>《名医》曰：如人行者，有神，生咸阳。</p>
<p>案《说文》：荲草，枝枝相值，叶叶相当。《广雅》云：常<a target="_blank" rel="noopener" href="https://www.yixue.com/%E8%93%BC">蓼</a>，<a target="_blank" rel="noopener" href="https://www.yixue.com/%E9%A9%AC%E5%B0%BE">马尾</a>，商陆也。</p>
<p>《尔雅》云：蓫薚<a target="_blank" rel="noopener" href="https://www.yixue.com/%E9%A9%AC">马</a>尾。郭璞云：今关西亦呼为薚，江东为当陆。周易夬云：<a target="_blank" rel="noopener" href="https://www.yixue.com/%E8%8B%8B">苋</a>陆夬夫。郑元云：苋陆、商陆也，盖薚即俗字，商即假音。</p>
<h4 id="羊蹄"><a href="#羊蹄" class="headerlink" title="羊蹄"></a><a target="_blank" rel="noopener" href="https://www.yixue.com/%E7%BE%8A%E8%B9%84">羊蹄</a></h4><p>味苦寒。</p>
<p>主头秃疥搔，除热，女子阴蚀（《御览》此四字作无字）。一名东方宿，一名连虫陆，一名<a target="_blank" rel="noopener" href="https://www.yixue.com/%E9%AC%BC%E7%9B%AE">鬼目</a>。生川泽。</p>
<p>《名医》曰：名蓄，生陈留。</p>
<p>案《说文》云：董草也，读若厘，藋，厘草也，芨堇草也。《广雅》云：荲，羊蹄也。《毛诗》云：言采其蓫。《笺》云：蓫，牛蘈也。陆德明云：本又作蓄。陆玑云：今人谓之羊蹄。陶宏景云：今人呼秃菜，即是蓄音之。诗云：言，采其蓄，案<a target="_blank" rel="noopener" href="https://www.yixue.com/%E9%99%86%E8%8B%B1">陆英</a>，疑即此草之花，此草一名连虫陆，又陆英，即蒴藋，一名荲也，亦苦寒。</p>
<h4 id="萹蓄"><a href="#萹蓄" class="headerlink" title="萹蓄"></a>萹蓄</h4><p>味辛平。</p>
<p>主浸淫，疥搔疽<a target="_blank" rel="noopener" href="https://www.yixue.com/%E7%97%94">痔</a>，杀三虫（《御览》引云：一名篇<a target="_blank" rel="noopener" href="https://www.yixue.com/%E7%AB%B9">竹</a>，《大观本》无文）。生山谷。</p>
<p>《吴普》曰：萹蓄一名蓄辩，一名萹蔓（《御览》）。</p>
<p>《名医》曰：生东菜，五月采，阴干。</p>
<p>案《说文》云：萹，萹（上艹下左工右几）也，（上艹下左工右几），萹也，（上艹下左氵右毒）<a target="_blank" rel="noopener" href="https://www.yixue.com/%E6%B0%B4">水</a>萹，（上艹下左氵右毒），读若督。《尔雅》云：竹萹，蓄。郭璞云：似水<a target="_blank" rel="noopener" href="https://www.yixue.com/%E8%97%9C">藜</a>，赤茎节，好生道旁，可食，又杀虫。《毛诗》云：绿竹猗猗。《传》云：竹，萹竹也。韩诗云：，（上艹下左氵右毒），萹（上艹下左工右几）也，石经同。</p>
<h4 id="狼毒"><a href="#狼毒" class="headerlink" title="狼毒"></a><a target="_blank" rel="noopener" href="https://www.yixue.com/%E7%8B%BC%E6%AF%92">狼毒</a></h4><p>味辛平。</p>
<p>主咳逆上气，破积聚饮食，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，水气恶创，<a target="_blank" rel="noopener" href="https://www.yixue.com/%E9%BC%A0">鼠</a>瘘，疽蚀，鬼精，蛊毒，杀飞鸟走兽。一名续毒。生山谷。</p>
<p>《名医》曰：生秦亭及奉高，二月八月，采根阴干。</p>
<p>案《广雅》云：狼毒也，疑上脱续毒二字。《中山经》云：大騩之山有草焉，其状如蓍而毛，青华而白实，其名曰，服之不夭，可以不腹病。</p>
<h4 id="白头翁"><a href="#白头翁" class="headerlink" title="白头翁"></a><a target="_blank" rel="noopener" href="https://www.yixue.com/%E7%99%BD%E5%A4%B4%E7%BF%81">白头翁</a></h4><p>味苦温。</p>
<p>主温疟，狂易，寒热，<a target="_blank" rel="noopener" href="https://www.yixue.com/%E7%97%87%E7%98%95">症瘕</a>积聚，瘿气，逐血，止<a target="_blank" rel="noopener" href="https://www.yixue.com/%E7%97%9B">痛</a>，疗金疮。一名野丈人，一名胡王使者。生山谷。</p>
<p>《吴普》曰：白<a target="_blank" rel="noopener" href="https://www.yixue.com/%E5%A4%B4">头</a>翁，一名野丈人，一名奈河草，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a><a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>苦无毒，生嵩山<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>，破气狂寒热，止痛（《御览》）。</p>
<p>《名医》曰：一名奈河草，生高山及田野，四月采。</p>
<p>案陶宏景云：近根处有白茸状似人白头，故以为名。</p>
<h4 id="鬼臼"><a href="#鬼臼" class="headerlink" title="鬼臼"></a><a target="_blank" rel="noopener" href="https://www.yixue.com/%E9%AC%BC%E8%87%BC">鬼臼</a></h4><p>味辛温。</p>
<p>主杀蛊毒鬼注，精物，辟恶气不祥，逐<a target="_blank" rel="noopener" href="https://www.yixue.com/%E9%82%AA">邪</a>，解百毒。一名爵<a target="_blank" rel="noopener" href="https://www.yixue.com/%E7%8A%80">犀</a>，一名<a target="_blank" rel="noopener" href="https://www.yixue.com/%E9%A9%AC">马</a>目毒公，一名九臼。生山谷。</p>
<p>《吴普》曰：一名九臼，一名天臼，一名<a target="_blank" rel="noopener" href="https://www.yixue.com/%E9%9B%80">雀</a>犀，一名马目公，一名<a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>。生九真山谷及冤句，二月八月采根（《御览》）</p>
<p>《名医》曰：一名天臼，一名解毒，生九真及冤句，二月八月采根。</p>
<h4 id="羊桃"><a href="#羊桃" class="headerlink" title="羊桃"></a><a target="_blank" rel="noopener" href="https://www.yixue.com/%E7%BE%8A">羊</a><a target="_blank" rel="noopener" href="https://www.yixue.com/%E6%A1%83">桃</a></h4><p>味苦寒。</p>
<p>主熛热，身暴赤色，风水积聚，恶疡，除小儿热。一名鬼桃，一名羊肠。生川谷。</p>
<p>《名医》曰：一名苌楚，一名御弋，一名铫弋，生山林及田野，二月采，阴干。</p>
<p>案《说文》云：苌，苌楚铫弋，一名羊桃。《广雅》云：鬼桃铫戈羊桃也。《中山经》云：丰山多羊桃，状如桃而方，茎可以为皮张。《尔雅》云：长楚姚铫。郭璞云：今羊桃也，或曰鬼桃，叶似桃华，白子如<a target="_blank" rel="noopener" href="https://www.yixue.com/%E5%B0%8F%E9%BA%A6">小麦</a>，亦似桃。《毛诗》云：隰有铫楚。《传》云：苌楚，铫弋也。陆玑云：今羊桃是也，叶长而狭，华紫赤色，其枝茎弱过一尺，引蔓于草上，今人以为汲灌，重而善没，不如杨<a target="_blank" rel="noopener" href="https://www.yixue.com/%E6%9F%B3">柳</a>也，近<a target="_blank" rel="noopener" href="https://www.yixue.com/%E4%B8%8B%E6%A0%B9">下根</a>，刀切其皮，著热灰中，脱之，可韬笔管。</p>
<h4 id="女青"><a href="#女青" class="headerlink" title="女青"></a>女青</h4><p>味辛平。</p>
<p>主蛊毒，逐邪恶气，杀鬼温疟，辟不祥。一名雀瓢（《御览》作翾）。</p>
<p>《吴普》曰：女青一名霍由祗，神农黄帝辛（《御览》）。</p>
<p>《名医》曰：蛇衔根也，生朱崖，八月采，阴干。</p>
<p>案《广雅》云：女青，乌葛也。《尔雅》云：雚芄兰。郭璞云：雚芄蔓生。断之，有白汁可啖。《毛诗》云：芄兰之支。《传》云：芄<a target="_blank" rel="noopener" href="https://www.yixue.com/%E5%85%B0%E8%8D%89">兰草</a>也。陆玑云：一名萝摩，幽州人，谓之雀瓢。别录云：雀瓢白汁，注虫<a target="_blank" rel="noopener" href="https://www.yixue.com/%E8%9B%87%E6%AF%92">蛇毒</a>，即女青苗汁也，《唐本》草，别出萝摩条，非。</p>
<h4 id="连翘"><a href="#连翘" class="headerlink" title="连翘"></a><a target="_blank" rel="noopener" href="https://www.yixue.com/%E8%BF%9E%E7%BF%98">连翘</a></h4><p>味苦平。</p>
<p>主寒热，鼠瘘，瘰疬，<a target="_blank" rel="noopener" href="https://www.yixue.com/%E7%97%88">痈</a>肿，恶创，<a target="_blank" rel="noopener" href="https://www.yixue.com/%E7%98%BF%E7%98%A4">瘿瘤</a>，结热，蛊毒。一名异翘，一名兰华，一名轵，一名三廉。生山谷。</p>
<p>《名医》曰：一名折根，生太山，八月采，阴干。</p>
<p>案《尔雅》云：连，异翘。郭璞云：一名连苕，又名连本草云。</p>
<h4 id="兰茹"><a href="#兰茹" class="headerlink" title="兰茹"></a>兰茹</h4><p>（《御览》作闾，是）</p>
<p>味辛寒。</p>
<p>主蚀恶肉，败创，死肌，杀疥虫，排脓恶血，除大<a target="_blank" rel="noopener" href="https://www.yixue.com/%E9%A3%8E%E7%83%AD">风热</a>气，善忘不乐。生川谷。</p>
<p>《吴普》曰：<a target="_blank" rel="noopener" href="https://www.yixue.com/%E9%97%BE%E8%8C%B9">闾茹</a>一名离楼，一名屈居，神农辛，岐伯酸咸有毒，李氏大寒，二月采，叶员黄，高四五尺，叶四四相当，四月华黄，五月实黑，根黄有汁，亦同黄，三月五月采根，<a target="_blank" rel="noopener" href="https://www.yixue.com/%E9%BB%91%E5%A4%B4">黑头</a>者良（《御览》）。</p>
<p>《名医》曰：一名屈据，一名离娄，生代郡，五月采，阴干。</p>
<p>案《广雅》云：屈居，<a target="_blank" rel="noopener" href="https://www.yixue.com/%E8%8A%A6">芦</a>茹也。《范子计然》云：闾茹出武都，黄色者善。</p>
<h4 id="乌韭"><a href="#乌韭" class="headerlink" title="乌韭"></a><a target="_blank" rel="noopener" href="https://www.yixue.com/%E4%B9%8C%E9%9F%AD">乌韭</a></h4><p>味甘寒。</p>
<p>主<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a><a target="_blank" rel="noopener" href="https://www.yixue.com/%E5%BE%80%E6%9D%A5%E5%AF%92%E7%83%AD">往来寒热</a>，利<a target="_blank" rel="noopener" href="https://www.yixue.com/%E5%B0%8F%E8%82%A0">小肠</a><a target="_blank" rel="noopener" href="https://www.yixue.com/%E8%86%80%E8%83%B1">膀胱</a>气。生山谷石上。</p>
<p>案《广雅》云：昔邪，乌<a target="_blank" rel="noopener" href="https://www.yixue.com/%E9%9F%AD">韭</a>也，在屋曰昔邪，在墙曰垣衣。《西山经》云：萆荔，状如乌韭。《唐本》注云：即石衣也，亦名石苔，又名石发。按《广雅》又云：石发，石衣也，未知是一否。</p>
<h4 id="鹿藿"><a href="#鹿藿" class="headerlink" title="鹿藿"></a><a target="_blank" rel="noopener" href="https://www.yixue.com/%E9%B9%BF%E8%97%BF">鹿藿</a></h4><p>味苦平。</p>
<p>主蛊毒，女子腰<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，不乐<a target="_blank" rel="noopener" href="https://www.yixue.com/%E8%82%A0%E7%97%88">肠痈</a>，<a target="_blank" rel="noopener" href="https://www.yixue.com/%E7%98%B0%E7%96%A0">瘰疠</a>（《御览》作历），疡气。生山谷。</p>
<p>《名医》曰：生汶山。</p>
<p>案《说文》云：藨，<a target="_blank" rel="noopener" href="https://www.yixue.com/%E9%B9%BF">鹿</a>藿也，读若剽。《广雅》云：藨，鹿藿也。《尔雅》云：蔨，鹿藿，其实。郭璞云：今鹿豆也，叶似<a target="_blank" rel="noopener" href="https://www.yixue.com/%E5%A4%A7%E8%B1%86">大豆</a>，根黄而香，蔓延生。</p>
<h4 id="蚤休"><a href="#蚤休" class="headerlink" title="蚤休"></a><a target="_blank" rel="noopener" href="https://www.yixue.com/%E8%9A%A4%E4%BC%91">蚤休</a></h4><p>味苦微寒。</p>
<p>主<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，摇头弄舌，热气在腹中，瘨疾，痈创，阴蚀，下三虫，去蛇毒。一名蚩休。生川谷。</p>
<p>《名医》曰：生山阳及冤句。</p>
<p>案郑樵云：蚤休，日螫休，曰<a target="_blank" rel="noopener" href="https://www.yixue.com/%E9%87%8D%E6%A5%BC">重楼</a>金绵，曰重台，曰草，<a target="_blank" rel="noopener" href="https://www.yixue.com/%E7%94%98%E9%81%82">甘遂</a>，今人谓之<a target="_blank" rel="noopener" href="https://www.yixue.com/%E7%B4%AB%E6%B2%B3%E8%BD%A6">紫河车</a>，服食家所用，而<a target="_blank" rel="noopener" href="https://www.yixue.com/%E8%8C%8E%E5%8F%B6">茎叶</a>亦可爱，多植庭院间。</p>
<h4 id="石长生"><a href="#石长生" class="headerlink" title="石长生"></a><a target="_blank" rel="noopener" href="https://www.yixue.com/%E7%9F%B3%E9%95%BF%E7%94%9F">石长生</a></h4><p>味咸微寒。</p>
<p>主寒热，恶创，火热，辟鬼气不祥（《御览》作辟恶气，不祥，鬼毒）。一名丹草（《御览》引云：丹沙草）。生山谷。</p>
<p>《吴普》曰：石长生，神农苦，雷公辛，一经甘，生咸阳（《御览》）。</p>
<p>《名医》曰：生咸阳。</p>
<h4 id="陆英"><a href="#陆英" class="headerlink" title="陆英"></a><a target="_blank" rel="noopener" href="https://www.yixue.com/%E9%99%86%E8%8B%B1">陆英</a></h4><p>味苦寒。</p>
<p>主骨间诸痹，四肢拘挛，疼酸，膝寒痛，<a target="_blank" rel="noopener" href="https://www.yixue.com/%E9%98%B4%E7%97%BF">阴痿</a>，短气，不足，脚肿。生川谷。</p>
<p>《名医》曰：生<a target="_blank" rel="noopener" href="https://www.yixue.com/%E7%86%8A">熊</a>耳及冤句，立秋采，又曰蒴藋，味酸温有毒，一名荲（今本误作堇），一名芨，生四野，春夏采叶，秋冬采茎根。</p>
<p>案《说文》云：堇草也，读若厘，芨荲草也，读若急，藋厘草也。《广雅》云：盆，陆英苺也。《尔雅》云：芨荲草。《唐本》注陆英云：此物蒴藋是也，后人不识，浪出蒴藋条。今注云：陆英，味苦寒无毒，蒴藋</p>
<p>味酸温有毒，既此不同，难谓一种，盖其类尔。</p>
<h4 id="荩草"><a href="#荩草" class="headerlink" title="荩草"></a><a target="_blank" rel="noopener" href="https://www.yixue.com/%E8%8D%A9%E8%8D%89">荩草</a></h4><p>味苦平。</p>
<p>主久咳上<a target="_blank" rel="noopener" href="https://www.yixue.com/%E6%B0%94%E5%96%98">气喘</a>逆，久寒，<a target="_blank" rel="noopener" href="https://www.yixue.com/%E6%83%8A%E6%82%B8">惊悸</a>，<a target="_blank" rel="noopener" href="https://www.yixue.com/%E7%97%82">痂</a>疥，白秃，疡气，杀皮肤小虫。生川谷。</p>
<p>《吴普》曰：王刍一名黄草，神农雷公口，生太山山谷，治身热<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，小儿身热气（《御览》）。</p>
<p>《名医》曰：可以染黄，作金色，生青衣，九月十月采。</p>
<p>案《说文》云：荩草也，（上艹下彖），王刍也。《尔雅》云：（上艹下彖），王刍。郭璞云：（上艹下彖），蓐也，今呼鸱脚莎。《毛诗》云：绿竹猗猗。《传》云：（上艹下彖），王刍也。《唐本》注云：荩草，俗名蓐草。《尔雅》所谓王刍。</p>
<h4 id="牛扁"><a href="#牛扁" class="headerlink" title="牛扁"></a><a target="_blank" rel="noopener" href="https://www.yixue.com/%E7%89%9B%E6%89%81">牛扁</a></h4><p>味苦微寒。</p>
<p>主身皮创，热气，可作浴汤，杀<a target="_blank" rel="noopener" href="https://www.yixue.com/%E7%89%9B">牛</a>虱小虫，又疗牛病。生川谷。</p>
<p>《名医》曰：生<a target="_blank" rel="noopener" href="https://www.yixue.com/%E6%A1%82">桂</a>阳。</p>
<p>案陶宏景云：太常贮名扁特，或名扁毒。</p>
<h4 id="夏枯草"><a href="#夏枯草" class="headerlink" title="夏枯草"></a><a target="_blank" rel="noopener" href="https://www.yixue.com/%E5%A4%8F%E6%9E%AF%E8%8D%89">夏枯草</a></h4><p>味苦辛、寒。</p>
<p>热瘰疬，鼠瘘，头创，破症，散瘿，结气，脚肿，<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，轻身。一名夕句，一名乃东。生川谷。</p>
<p>《名医》曰：一名燕面，生蜀郡，四月采。</p>
<h4 id="芫华"><a href="#芫华" class="headerlink" title="芫华"></a>芫华</h4><p>味辛温。</p>
<p>主咳逆上气，喉鸣，喘咽肿，短气，蛊毒，鬼疟，疝瘕，痈肿，杀虫鱼。一名去水。生川谷（旧在木部，非）。</p>
<p>《吴普》曰：芫华一名去水，一名败华，一名儿草根，一名黄<a target="_blank" rel="noopener" href="https://www.yixue.com/%E5%A4%A7%E6%88%9F">大戟</a>，神农黄帝有毒，扁<a target="_blank" rel="noopener" href="https://www.yixue.com/%E9%B9%8A">鹊</a>岐伯苦，李氏大寒，二月生，叶青，加厚则黑，华有紫赤白者，三月实落尽，叶乃生，三月五月采华，<a target="_blank" rel="noopener" href="https://www.yixue.com/%E8%8A%AB%E8%8A%B1%E6%A0%B9">芫花根</a>，一名赤芫根，神农雷公苦有毒，生邯郸，九月八月采，阴干，久服令人泄，可用毒鱼（《御览》亦见图经节文）。</p>
<p>《名医》曰：一名毒鱼，一名杜芫，其根名蜀<a target="_blank" rel="noopener" href="https://www.yixue.com/%E6%A1%91">桑</a>，可用毒鱼，生淮源，三月三日采花，阴干。</p>
<p>案《说文》云：芫，鱼毒也，《尔雅》云：杬，鱼毒。郭璞云：杬，大木，子似<a target="_blank" rel="noopener" href="https://www.yixue.com/%E6%A0%97">栗</a>，生南方，皮厚，汁赤，中藏卵果。《范子计然》云：芫华出三辅，《史记》仓公传，临菑女子病蛲瘕，饮以<a target="_blank" rel="noopener" href="https://www.yixue.com/%E8%8A%AB%E8%8A%B1">芫花</a>一撮，出蛲可数升，病已颜师古注急就篇云：郭景纯说，误耳，其生南方用藏卵果，自别一杬木，乃左思所云：绵杬杶栌者耳，非毒鱼之杬。</p>
<p>右草，下品四十九种，旧四十八种，考木部芫华宜入此。</p>
<h3 id="木-2"><a href="#木-2" class="headerlink" title="木"></a>木</h3><h4 id="巴豆"><a href="#巴豆" class="headerlink" title="巴豆"></a><a target="_blank" rel="noopener" href="https://www.yixue.com/%E5%B7%B4%E8%B1%86">巴豆</a></h4><p>味辛温。</p>
<p>主<a target="_blank" rel="noopener" href="https://www.yixue.com/%E4%BC%A4%E5%AF%92">伤寒</a>，温疟，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，破<a target="_blank" rel="noopener" href="https://www.yixue.com/%E7%97%87%E7%98%95">症瘕</a>结聚，坚积，<a target="_blank" rel="noopener" href="https://www.yixue.com/%E7%95%99%E9%A5%AE">留饮</a>，淡癖，大<a target="_blank" rel="noopener" href="https://www.yixue.com/%E8%85%B9%E6%B0%B4">腹水</a>张，荡练<a target="_blank" rel="noopener" href="https://www.yixue.com/%E4%BA%94%E8%97%8F">五藏</a>六府，开通闭塞，利<a target="_blank" rel="noopener" href="https://www.yixue.com/%E6%B0%B4">水</a>谷道，去恶内，除鬼毒蛊注<a target="_blank" rel="noopener" href="https://www.yixue.com/%E9%82%AA">邪</a>物（《御览》作鬼毒邪注），杀虫鱼，一名巴叔（旧作椒，《御览》作菽），生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《吴普》曰：巴豆，一名巴菽，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯<a target="_blank" rel="noopener" href="https://www.yixue.com/%E6%A1%90">桐</a>君辛有毒，黄帝甘有毒，李氏主<a target="_blank" rel="noopener" href="https://www.yixue.com/%E6%B8%A9%E7%83%AD">温热</a>寒，叶如<a target="_blank" rel="noopener" href="https://www.yixue.com/%E5%A4%A7%E8%B1%86">大豆</a>，八月采（《御览》）。</p>
<p>《名医》曰：生巴郡，八月采，阴干，用之，去<a target="_blank" rel="noopener" href="https://www.yixue.com/%E5%BF%83%E7%9A%AE">心皮</a>。</p>
<p>案《广雅》云：巴菽，巴豆也。《列仙传》云：元俗饵巴豆。《淮南子》说林训云：鱼食巴菽而死，人食之而肥。</p>
<h4 id="蜀菽"><a href="#蜀菽" class="headerlink" title="蜀菽"></a>蜀菽</h4><p>味辛温。</p>
<p>主<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>咳逆，温中，逐骨节，<a target="_blank" rel="noopener" href="https://www.yixue.com/%E7%9A%AE%E8%82%A4">皮肤</a>死肌，寒湿，痹<a target="_blank" rel="noopener" href="https://www.yixue.com/%E7%97%9B">痛</a>，下气，久服之，<a target="_blank" rel="noopener" href="https://www.yixue.com/%E5%A4%B4">头</a>不白，轻身增年，生川谷。</p>
<p>《名医》曰：一名巴椒，一名蓎藙，生武都及巴郡，八月采实，阴干。案《范子计然》云：<a target="_blank" rel="noopener" href="https://www.yixue.com/%E8%9C%80%E6%A4%92">蜀椒</a>出武都，赤色者善。陆玑云：蜀人作荼，又见<a target="_blank" rel="noopener" href="https://www.yixue.com/%E7%A7%A6%E6%A4%92">秦椒</a>，即《尔雅》莍.陶宏景云：俗呼为樛。</p>
<h4 id="皂荚"><a href="#皂荚" class="headerlink" title="皂荚"></a><a target="_blank" rel="noopener" href="https://www.yixue.com/%E7%9A%82%E8%8D%9A">皂荚</a></h4><p>味辛咸温。</p>
<p>主<a target="_blank" rel="noopener" href="https://www.yixue.com/%E9%A3%8E%E7%97%B9">风痹</a>，死肌，邪气，风头，泪出，利<a target="_blank" rel="noopener" href="https://www.yixue.com/%E4%B9%9D%E7%AA%8D">九窍</a>，杀精物。生川谷。</p>
<p>《名医》曰：生壅州，及鲁邹县，如猪牙者良，九月十月采，阴干。</p>
<p>案《说文》云：荚草实。《范子计然》云：皂荚出三辅，上价一枚一钱。广志曰：<a target="_blank" rel="noopener" href="https://www.yixue.com/%E9%B8%A1">鸡</a>栖子，皂荚也（《御览》），皂即草省文。</p>
<h4 id="柳华"><a href="#柳华" class="headerlink" title="柳华"></a><a target="_blank" rel="noopener" href="https://www.yixue.com/%E6%9F%B3">柳</a>华</h4><p>味苦寒。</p>
<p>主风<a target="_blank" rel="noopener" href="https://www.yixue.com/%E6%B0%B4%E9%BB%84">水黄</a>疸，面热黑。一名<a target="_blank" rel="noopener" href="https://www.yixue.com/%E6%9F%B3%E7%B5%AE">柳絮</a>。叶主<a target="_blank" rel="noopener" href="https://www.yixue.com/%E9%A9%AC">马</a>疥<a target="_blank" rel="noopener" href="https://www.yixue.com/%E7%97%82">痂</a>创。实主溃<a target="_blank" rel="noopener" href="https://www.yixue.com/%E7%97%88">痈</a>，逐脓血。子汁疗渴。生川泽。</p>
<p>《名医》曰：生琅邪。</p>
<p>案《说文》云：柳，小杨也。柽，河柳也，杨木也。《尔雅》柽，河柳。郭璞云：今河旁赤茎小杨，又旄泽柳。郭璞云：生泽中者，又杨，蒲柳。郭璞云：可以为箭，左传所谓董泽之蒲。《毛诗》云：无折我树杞。《传》云：杞木名也。陆玑云：杞，柳属也。</p>
<h4 id="楝实"><a href="#楝实" class="headerlink" title="楝实"></a><a target="_blank" rel="noopener" href="https://www.yixue.com/%E6%A5%9D">楝</a>实</h4><p>味苦寒。</p>
<p>主温疾伤寒，大热烦狂，杀三虫疥疡利，小便水道。生山谷。</p>
<p>《名医》曰：生荆山。</p>
<p>案《说文》云：楝木也。《中山经》云：其实如楝。郭璞云：楝，木名，子如指头，白而粘，可以浣衣也。《淮南子》时则训云：七月其树楝。高诱云：楝实，凤凰所食，今雒城旁有楝树，实，秋熟。</p>
<h4 id="郁李仁"><a href="#郁李仁" class="headerlink" title="郁李仁"></a><a target="_blank" rel="noopener" href="https://www.yixue.com/%E9%83%81%E6%9D%8E%E4%BB%81">郁李仁</a></h4><p>味酸平。</p>
<p>主大腹<a target="_blank" rel="noopener" href="https://www.yixue.com/%E6%B0%B4%E8%82%BF">水肿</a>，面目四肢浮肿、利小便水道。根，主<a target="_blank" rel="noopener" href="https://www.yixue.com/%E9%BD%BF%E9%BE%88">齿龈</a>肿，<a target="_blank" rel="noopener" href="https://www.yixue.com/%E9%BE%8B%E9%BD%BF">龋齿</a>。一名爵李。生坚齿川谷。</p>
<p>《吴普》曰：<a target="_blank" rel="noopener" href="https://www.yixue.com/%E9%83%81%E6%9D%8E">郁李</a>，一名<a target="_blank" rel="noopener" href="https://www.yixue.com/%E9%9B%80">雀</a>李，一名车下李，一名棣（《御览》）。</p>
<p>《名医》曰：一名车下李，一名棣，生高山及邱陵上，五月六月采根。</p>
<p>案《说文》云：棣，白棣也。《广雅》云：山李，雀其也。《尔雅》云：常棣，棣。</p>
<p>郭璞云：今关西有棣树，子如<a target="_blank" rel="noopener" href="https://www.yixue.com/%E6%A8%B1%E6%A1%83">樱桃</a>可食。《毛诗》云：六月食郁。《传》云：郁，棣属。刘稹《毛诗》义问云：其树高五六尺，其实大如李，正赤，食之甜。又诗云：常棣之华。《传》云：常棣，棣也。陆玑云：奥李。一名雀李，一曰车下李，所在山中皆有其花，或白或赤，六月中熟大，子如<a target="_blank" rel="noopener" href="https://www.yixue.com/%E6%9D%8E%E5%AD%90">李子</a>可食。沈括补笔谈云：晋宫阁铭曰：华林园中有车下李，三百一十四株，薁李一株。</p>
<h4 id="莽草"><a href="#莽草" class="headerlink" title="莽草"></a><a target="_blank" rel="noopener" href="https://www.yixue.com/%E8%8E%BD%E8%8D%89">莽草</a></h4><p>味辛温。</p>
<p>主风头痈肿，<a target="_blank" rel="noopener" href="https://www.yixue.com/%E4%B9%B3%E7%97%88">乳痈</a>，疝瘕，除结气疥搔（《御览》有疽疮二字），杀虫鱼。生山谷。</p>
<p>《吴普》曰：莽草一名春草，神农辛，雷公桐君苦有毒，生上谷山谷中，或冤句，五月采，治风（《御览》）。</p>
<p>《名医》曰：一名葞，一名春草，生上谷及冤句，五月采叶，阴干。</p>
<p>案《中山经》云：朝歌之山有草焉，名曰莽草，可以毒鱼，又山有木焉，其状如棠而赤，叶可以毒鱼，《尔雅》云：葞，春草。郭璞云：一名芒草。本草云：《周礼》云，翦氏掌除蠹物，以熏草莽之。《范子计然》云：莽草，出三辅者善。</p>
<p>陶宏景云：字亦作两。</p>
<h4 id="雷丸"><a href="#雷丸" class="headerlink" title="雷丸"></a><a target="_blank" rel="noopener" href="https://www.yixue.com/%E9%9B%B7%E4%B8%B8">雷丸</a></h4><p>（《御览》作雷公丸）</p>
<p>味苦寒。</p>
<p>主杀三虫，逐毒气，胃中热，利丈夫，不利女子作摩膏，除小儿百病（《御览》引云：一名雷矢，《大观本》，作黑字）。生山谷。</p>
<p>《吴普》曰：雷丸，神农苦，黄帝岐伯桐君甘有毒，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>甘无毒，李氏大寒（《御览》引云：一名雷实，或生汉中，八月采）。</p>
<p>《名医》曰：一名雷矢，一名雷实，生石城及汉中土中，八月采根暴干。</p>
<p>案《范子计然》云：雷矢，出汉中，色白者善。</p>
<h4 id="桐叶"><a href="#桐叶" class="headerlink" title="桐叶"></a>桐叶</h4><p>味苦寒。</p>
<p>主恶蚀，创着阴皮，主五<a target="_blank" rel="noopener" href="https://www.yixue.com/%E7%97%94">痔</a>，杀三虫。华主传猪创，饲猪，肥大三倍。生山谷。</p>
<p>《名医》曰：生桐柏山。</p>
<p>案《说文》云：桐，荣也，梧，<a target="_blank" rel="noopener" href="https://www.yixue.com/%E6%A2%A7%E6%A1%90">梧桐</a>木，一名榇。《尔雅》云：榇梧。郭璞云：今梧桐，又荣桐木。郭璞云：即梧桐。《毛诗》云：梧桐生矣。《传》云：梧桐柔木也。</p>
<h4 id="梓白皮"><a href="#梓白皮" class="headerlink" title="梓白皮"></a><a target="_blank" rel="noopener" href="https://www.yixue.com/%E6%A2%93%E7%99%BD%E7%9A%AE">梓白皮</a></h4><p>味苦寒。</p>
<p>主热，去三虫，叶捣传猪创，饲猪肥大三倍，生山谷。</p>
<p>《名医》曰：生河内。</p>
<p>案《说文》云：梓，<a target="_blank" rel="noopener" href="https://www.yixue.com/%E6%A5%B8">楸</a>也，或作榟，椅梓也，楸，梓也，槚，楸也。《尔雅》云：<a target="_blank" rel="noopener" href="https://www.yixue.com/%E6%A7%90">槐</a>小叶曰榎.郭璞云：槐为楸楸，当细叶者为榎，又大而榎，楸。郭璞云：老乃皮粗，皵者为楸，又椅梓。郭璞云：即楸。《毛诗》云椅，桐梓漆，《传》云椅，梓属。陆玑云：梓者楸之，疏，理，白色而生子者，曰梓，<a target="_blank" rel="noopener" href="https://www.yixue.com/%E6%A2%93%E5%AE%9E">梓实</a>，桐皮，曰椅。</p>
<h4 id="石南"><a href="#石南" class="headerlink" title="石南"></a><a target="_blank" rel="noopener" href="https://www.yixue.com/%E7%9F%B3%E5%8D%97">石南</a></h4><p>味辛苦。</p>
<p>主养<a target="_blank" rel="noopener" href="https://www.yixue.com/%E8%82%BE%E6%B0%94">肾气</a>，内伤，阴衰，利筋骨皮毛。实，杀蛊毒，破积聚，逐风痹。一名<a target="_blank" rel="noopener" href="https://www.yixue.com/%E9%AC%BC%E7%9B%AE">鬼目</a>。生山谷。</p>
<p>《名医》曰：生华阴，二月四月采实，阴干。</p>
<h4 id="黄环"><a href="#黄环" class="headerlink" title="黄环"></a>黄环</h4><p>味苦平。</p>
<p>主蛊毒鬼注，鬼魅，邪气在臧中，除咳逆寒热。一名凌泉，一名大就。生山谷。</p>
<p>《吴普》曰：蜀黄环，一名生刍，一名根<a target="_blank" rel="noopener" href="https://www.yixue.com/%E9%9F%AD">韭</a>，神农黄帝岐伯桐君扁<a target="_blank" rel="noopener" href="https://www.yixue.com/%E9%B9%8A">鹊</a>辛，一经，味苦有毒，二月生，初出，正赤，高二尺，叶黄，员端，大茎，叶有汗，黄白，五月实员，三月采根，根黄，从理如车辐，解，治蛊毒（《御览》）。</p>
<p>《名医》曰：生蜀郡，三月采根，阴干。</p>
<p>案蜀都赋，有黄环，刘逵云：黄环出蜀郡。沈括补笔谈云：黄环即今朱藤也，天下皆有，叶如槐，其花穗悬紫色如葛，花，可作菜食，火不熟，亦有小毒，京师人家园圃中，作大架种之，谓之<a target="_blank" rel="noopener" href="https://www.yixue.com/%E7%B4%AB%E8%97%A4">紫藤</a>花者，是也。</p>
<h4 id="溲疏"><a href="#溲疏" class="headerlink" title="溲疏"></a><a target="_blank" rel="noopener" href="https://www.yixue.com/%E6%BA%B2%E7%96%8F">溲疏</a></h4><p>味辛寒。</p>
<p>主身皮肤中热，除邪气，止遗溺，可作浴汤。生山谷，及田野故邱虚地。</p>
<p>《名医》曰：一名<a target="_blank" rel="noopener" href="https://www.yixue.com/%E5%B7%A8%E9%AA%A8">巨骨</a>，生能耳山，四月采。</p>
<p>案李当之云：溲疏，一名杨栌，一名<a target="_blank" rel="noopener" href="https://www.yixue.com/%E7%89%A1%E8%8D%86">牡荆</a>，一名空疏，皮白中空，时时有节，子似<a target="_blank" rel="noopener" href="https://www.yixue.com/%E6%9E%B8%E6%9D%9E">枸杞</a>，子冬日熟，色赤，味甘苦。</p>
<h4 id="鼠李"><a href="#鼠李" class="headerlink" title="鼠李"></a><a target="_blank" rel="noopener" href="https://www.yixue.com/%E9%BC%A0%E6%9D%8E">鼠李</a></h4><p>主寒热瘰疬创。生田野。</p>
<p>《吴普》曰：<a target="_blank" rel="noopener" href="https://www.yixue.com/%E9%BC%A0">鼠</a>李，一名<a target="_blank" rel="noopener" href="https://www.yixue.com/%E7%89%9B">牛</a>李（《御览》）。</p>
<p>《名医》曰：一名牛李，一名鼠梓，一名啤，采无时。</p>
<p>案《说文》云：楰，鼠<a target="_blank" rel="noopener" href="https://www.yixue.com/%E6%A2%93%E6%9C%A8">梓木</a>。《尔雅》云楰，鼠梓。郭璞云：楸属也，今江东有<a target="_blank" rel="noopener" href="https://www.yixue.com/%E8%99%8E">虎</a>梓。《毛诗》云：北山有楰.《传》云楰，鼠梓，据《名医》名鼠梓，未知是此否。《唐本》注云：一名赵李，一名皂李，一名乌槎。</p>
<h4 id="药实根"><a href="#药实根" class="headerlink" title="药实根"></a>药实根</h4><p>味辛温。</p>
<p>主邪气，诸痹疼酸，续绝伤，补<a target="_blank" rel="noopener" href="https://www.yixue.com/%E9%AA%A8%E9%AB%93">骨髓</a>。一名连木。生山谷。</p>
<p>《名医》曰：生蜀郡，采无时。</p>
<p>案《广雅》云：贝父，药实也。</p>
<h4 id="栾华"><a href="#栾华" class="headerlink" title="栾华"></a><a target="_blank" rel="noopener" href="https://www.yixue.com/%E6%A0%BE%E5%8D%8E">栾华</a></h4><p>味苦寒。</p>
<p>主目痛泪出，伤眦，消目肿，生川谷。</p>
<p>《名医》曰：生汉中，五月采。</p>
<p>案《说文》云：栾木似栏。《山海经》云：云雨之山，有木名栾，黄木赤枝青叶，群帝焉取药。曰虎通云：诸侯墓树柏，大夫栾，士槐。沈括补笔谈云：栾有一种，树生，其实可作数珠者，谓之木栾，即本草栾花是也。</p>
<h4 id="蔓椒"><a href="#蔓椒" class="headerlink" title="蔓椒"></a>蔓椒</h4><p>味苦温。</p>
<p>主<a target="_blank" rel="noopener" href="https://www.yixue.com/%E9%A3%8E%E5%AF%92">风寒</a><a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，疬节疼，除四肢厥气，膝痛。一名家椒。生川谷及邱家间。</p>
<p>《名医》曰：一名猪椒，一名彘椒，一名<a target="_blank" rel="noopener" href="https://www.yixue.com/%E7%8B%97">狗</a>椒，生云中，采茎根煮，酿<a target="_blank" rel="noopener" href="https://www.yixue.com/%E9%85%92">酒</a>。</p>
<p>案陶宏景云：俗呼为樛，以椒小不香尔，一名稀椒，可以蒸病出汗也。</p>
<p>上木，下品一十七种，旧十八种，今移芫华入草。</p>
<h3 id="兽-2"><a href="#兽-2" class="headerlink" title="兽"></a>兽</h3><h4 id="豚卵"><a href="#豚卵" class="headerlink" title="豚卵"></a><a target="_blank" rel="noopener" href="https://www.yixue.com/%E8%B1%9A%E5%8D%B5">豚卵</a></h4><p>味苦温。</p>
<p>主<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，瘨疾，鬼注，蛊毒，除<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，贲豚，五癃，<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，挛缩。一名豚颠，悬蹄，主五<a target="_blank" rel="noopener" href="https://www.yixue.com/%E7%97%94">痔</a>，伏热，在肠，<a target="_blank" rel="noopener" href="https://www.yixue.com/%E8%82%A0%E7%97%88">肠痈</a>，内蚀。</p>
<p>案《说文》云：（上歹歹歹下巾），小<a target="_blank" rel="noopener" href="https://www.yixue.com/%E8%B1%95">豕</a>也，从豸省，<a target="_blank" rel="noopener" href="https://www.yixue.com/%E8%B1%A1">象</a>形，从又，持肉以给祭祀，篆文作豚。方言云：猪，其子或谓之豚，或谓之豯.吴扬之间，谓之猪子。</p>
<h4 id="麋脂"><a href="#麋脂" class="headerlink" title="麋脂"></a><a target="_blank" rel="noopener" href="https://www.yixue.com/%E9%BA%8B%E8%84%82">麋脂</a></h4><p>味辛温。</p>
<p>主<a target="_blank" rel="noopener" href="https://www.yixue.com/%E7%97%88">痈</a>肿，恶创，死肌，寒风，<a target="_blank" rel="noopener" href="https://www.yixue.com/%E6%B9%BF%E7%97%B9">湿痹</a>，四肢拘缓不收，风<a target="_blank" rel="noopener" href="https://www.yixue.com/%E5%A4%B4">头</a>，肿气，通凑理。一名官脂。生山谷。</p>
<p>《名医》曰：生南山及淮海边，十月取。</p>
<p>案《说文》云：<a target="_blank" rel="noopener" href="https://www.yixue.com/%E9%BA%8B">麋</a>，<a target="_blank" rel="noopener" href="https://www.yixue.com/%E9%B9%BF">鹿</a>属，冬至解其角。汉书云：刘向以为麋之为言迷也。盖牝兽之淫者也。</p>
<h4 id="鼺鼠"><a href="#鼺鼠" class="headerlink" title="鼺鼠"></a>鼺<a target="_blank" rel="noopener" href="https://www.yixue.com/%E9%BC%A0">鼠</a></h4><p>主堕胎，令人产易。生平谷。</p>
<p>《名医》曰：生山都。</p>
<p>案《说文》云：（上畾下鸟）鼠形，飞走且乳之鸟也，籀文作鸓.《广雅》云。（左刘去刂右鸟）（左申右鸟）飞鸓也。</p>
<p>陶宏景云是鼯鼠，一名飞生见，《尔雅》云鼺鼠夷由也。旧作鼺，非。</p>
<h4 id="六畜毛蹄甲（马、牛、羊、猪、狗、鸡）"><a href="#六畜毛蹄甲（马、牛、羊、猪、狗、鸡）" class="headerlink" title="六畜毛蹄甲（马、牛、羊、猪、狗、鸡）"></a>六畜毛蹄甲（<a target="_blank" rel="noopener" href="https://www.yixue.com/%E9%A9%AC">马</a>、<a target="_blank" rel="noopener" href="https://www.yixue.com/%E7%89%9B">牛</a>、<a target="_blank" rel="noopener" href="https://www.yixue.com/%E7%BE%8A">羊</a>、猪、<a target="_blank" rel="noopener" href="https://www.yixue.com/%E7%8B%97">狗</a>、<a target="_blank" rel="noopener" href="https://www.yixue.com/%E9%B8%A1">鸡</a>）</h4><p>味咸平。</p>
<p>主鬼注，蛊毒，寒热，惊痫，瘨痓，狂走，<a target="_blank" rel="noopener" href="https://www.yixue.com/%E9%AA%86%E9%A9%BC%E6%AF%9B">骆驼毛</a>，尤良。</p>
<p>案陶宏景云：六畜，谓马、牛、羊、猪、狗、鸡也，蹄，即踯省文。</p>
<p>上兽，下品四种，旧同。</p>
<h3 id="虫鱼-2"><a href="#虫鱼-2" class="headerlink" title="虫鱼"></a>虫鱼</h3><h4 id="虾蟆"><a href="#虾蟆" class="headerlink" title="虾蟆"></a><a target="_blank" rel="noopener" href="https://www.yixue.com/%E8%99%BE">虾</a>蟆</h4><p>味辛寒。</p>
<p>主<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，破症坚，血<a target="_blank" rel="noopener" href="https://www.yixue.com/%E7%97%88">痈</a>肿，阴创。服之不患<a target="_blank" rel="noopener" href="https://www.yixue.com/%E7%83%AD%E7%97%85">热病</a>。生池泽。</p>
<p>《名医》曰：一名<a target="_blank" rel="noopener" href="https://www.yixue.com/%E8%9F%BE%E8%9C%8D">蟾蜍</a>，一名，一名去甫，一名苦，生江湖，五月五日，取，阴干，东行者良。</p>
<p>案《说文》云：虾，虾蟆也，蟆，虾蟆也，鼋，虾蟆也，，詹诸也，其鸣詹诸，其皮蠢蠢，其行，或作，，詹诸也。夏<a target="_blank" rel="noopener" href="https://www.yixue.com/%E6%B0%B4">水</a>正《传》云：域也者，长股也，或曰屈造之属也。诗曰：得比，言其行电电，鼋，詹诸，以鸣者，《广雅》云：苦胡，虾蟆也。《尔雅》云：鼋蟾诸，郭璞云：似虾蟆，居陆地，淮南谓之去蚊，又蝗。郭璞云：<a target="_blank" rel="noopener" href="https://www.yixue.com/%E8%9B%99">蛙</a>类。</p>
<p>《周礼》云：蝈氏。郑司农云：蝈，读为蜮，蜮，虾蟆也，元谓蝈，今御所食蛙也。月今云：仲夏之月，反舌无声。蔡邕云：今谓之虾蟆。薛君韩诗注云：戚施蟾蜍。</p>
<p>高诱注南子云：蟾蠩也，又蝈，虾蟆也，又蟾蜍，虾蟆，又鼓造，一曰虾蟆，《抱朴子》内篇云：或问魏武帝曾收左元放而桎梏之，而得自然解脱。以何法乎。</p>
<p>《抱朴子》曰：以自解去父血。</p>
<h4 id="马刀"><a href="#马刀" class="headerlink" title="马刀"></a><a target="_blank" rel="noopener" href="https://www.yixue.com/%E9%A9%AC%E5%88%80">马刀</a></h4><p>味辛微寒（《御览》有补中二字，《大观本》，黑字）。主漏下赤白，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，破<a target="_blank" rel="noopener" href="https://www.yixue.com/%E7%9F%B3%E6%B7%8B">石淋</a>，杀禽兽贼<a target="_blank" rel="noopener" href="https://www.yixue.com/%E9%BC%A0">鼠</a>。生池泽。</p>
<p>《吴普》曰：<a target="_blank" rel="noopener" href="https://www.yixue.com/%E9%A9%AC">马</a>刀，一名齐蛤，<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>岐伯<a target="_blank" rel="noopener" href="https://www.yixue.com/%E6%A1%90">桐</a>君咸有毒，<a target="_blank" rel="noopener" href="https://www.yixue.com/%E6%89%81%E9%B9%8A">扁鹊</a>小寒大毒，生池泽江海，采无时也（《御览》）。</p>
<p>《名医》曰：一名马蛤，生江湖及东海，采无时。</p>
<p>案《范子计然》云：马刀出河东，蓺文类聚引<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>云：<a target="_blank" rel="noopener" href="https://www.yixue.com/%E6%96%87%E8%9B%A4">文蛤</a>表有文，又曰马刀，一曰名蛤，则，岂古本与文蛤为一<a target="_blank" rel="noopener" href="https://www.yixue.com/%E9%82%AA">邪</a>。</p>
<h4 id="蛇蜕"><a href="#蛇蜕" class="headerlink" title="蛇蜕"></a><a target="_blank" rel="noopener" href="https://www.yixue.com/%E8%9B%87%E8%9C%95">蛇蜕</a></h4><p>味咸平。</p>
<p>主小儿百二十种<a target="_blank" rel="noopener" href="https://www.yixue.com/%E6%83%8A%E7%97%AB">惊痫</a>，葜疭、瘨疾，寒热，肠<a target="_blank" rel="noopener" href="https://www.yixue.com/%E7%97%94">痔</a>，虫毒，蛇痫。火熬之良。一名<a target="_blank" rel="noopener" href="https://www.yixue.com/%E9%BE%99">龙</a>子衣，一名蛇符，一名龙子单衣，一名弓皮。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>及田野。</p>
<p>《吴普》曰：蛇蜕，一名龙子单衣，一名弓皮，一名蛇附，一名蛇筋，一名龙皮，一名龙单衣（《御览》）。</p>
<p>《名医》曰：一名龙子皮，生荆州，五月五日，十五日、取之良。</p>
<p>案《说文》云：它，虫也，从虫而长，<a target="_blank" rel="noopener" href="https://www.yixue.com/%E8%B1%A1">象</a>冤，曲尾形，或作蛇蜕，蛇蝉所解皮也。《广雅》云：蝮蜟蜕也。《中山经》云：来山多空夺。郭璞云：即蛇皮脱也。</p>
<h4 id="蚯蚓"><a href="#蚯蚓" class="headerlink" title="蚯蚓"></a><a target="_blank" rel="noopener" href="https://www.yixue.com/%E8%9A%AF%E8%9A%93">蚯蚓</a></h4><p>味咸寒。</p>
<p>主蛇瘕，去三虫，伏尸，鬼注，蛊毒，杀长虫，仍自化作水。生平土。</p>
<p>《吴普》曰：蚯蚓，一名白颈螳螾，一名附引（《御览》）。</p>
<p>《名医》曰：一名土龙，二月取，阴干。</p>
<p>案《说文》云：螾，侧行者，或作蚓，螼螾也，《广雅》云：蚯蚓蜿蟺，引无也。</p>
<p>《尔雅》云：螼蚓紧<a target="_blank" rel="noopener" href="https://www.yixue.com/%E8%9A%95">蚕</a>。郭璞云：即蟺也，江东呼寒蚓，旧作蚯，非，吕氏春秋《淮南子》邱蚓出不从虫。又说山训云：螼，无筋骨之强，高诱注：螾，一名蜷也，旧又有白颈二字，据《吴普》古本当无也。</p>
<h4 id="蠮螉"><a href="#蠮螉" class="headerlink" title="蠮螉"></a>蠮螉</h4><p>味辛平。</p>
<p>主久聋，咳逆，毒气，出刺出汗。生川谷。</p>
<p>《名医》曰：一名<a target="_blank" rel="noopener" href="https://www.yixue.com/%E5%9C%9F%E8%9C%82">土蜂</a>，生<a target="_blank" rel="noopener" href="https://www.yixue.com/%E7%86%8A">熊</a>耳及牂柯，或人屋间。案《说文》云：蠃，蒲卢，细要土蜂也，或作螺蠃，螺蠃也。《广雅》云：土蜂，蠮螉也，《尔雅》土蜂。</p>
<p>《毛诗》云：螟蛉有子，螺蠃负之，《传》云螺蠃，蒲卢也。礼记云：夫政也者，蒲卢也。郑云：蒲卢，果蠃，谓土蜂也。方言云：其小者谓之蠮螉，或谓之蚴蜕，《说文》无蠮字或当为医。</p>
<h4 id="蜈蚣"><a href="#蜈蚣" class="headerlink" title="蜈蚣"></a><a target="_blank" rel="noopener" href="https://www.yixue.com/%E8%9C%88%E8%9A%A3">蜈蚣</a></h4><p>味辛温。</p>
<p>主鬼注蛊毒，啖诸蛇虫鱼毒，杀鬼物老精，温虐，去三虫（《御览》引云：一名至掌，《大观本》在<a target="_blank" rel="noopener" href="https://www.yixue.com/%E6%B0%B4%E8%9B%AD">水蛭</a>下）。生川谷。</p>
<p>《名医》曰：生大吴江南，赤<a target="_blank" rel="noopener" href="https://www.yixue.com/%E5%A4%B4">头</a>足者良。</p>
<p>案《广雅》云：蝍<a target="_blank" rel="noopener" href="https://www.yixue.com/%E8%9B%86">蛆</a>，吴公也。</p>
<h4 id="水蛭"><a href="#水蛭" class="headerlink" title="水蛭"></a>水蛭</h4><p>味咸平。</p>
<p>主逐恶血<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，月闭（《御览》作水闭）。<a target="_blank" rel="noopener" href="https://www.yixue.com/%E7%A0%B4%E8%A1%80">破血</a>瘕积聚，无子，利水道。生池泽。</p>
<p>《名医》曰：一名蚑.一名至掌，生雷泽，五月六月采，暴干。</p>
<p>案《说文》云：蛭，虮也，蝚，蛭蝚，至掌也。《尔雅》云：蛭虮。郭璞云：今江东呼水中蛭虫入人肉者为虮，又蛭蝚至掌。郭璞云未详，据《名医》，即蛭也。</p>
<h4 id="班苗"><a href="#班苗" class="headerlink" title="班苗"></a>班苗</h4><p>味辛寒。</p>
<p>主寒热，鬼注，蛊毒，鼠瘘，恶创，疽蚀，死肌，破石癃。一名龙尾。生川谷。</p>
<p>《吴普》曰：斑<a target="_blank" rel="noopener" href="https://www.yixue.com/%E7%8C%AB">猫</a>。一名斑蚝，一名龙蚝，一名斑苗，一名胜发，一名盘蛩，一名晏青，神农辛，岐伯咸，桐君有毒，扁<a target="_blank" rel="noopener" href="https://www.yixue.com/%E9%B9%8A">鹊</a>甘有大毒，生河内川谷。或生水石。</p>
<p>《名医》曰：生河东，八月取，阴干。</p>
<p>案《说文》云：螌，螌蝥，毒虫也。《广雅》云：螌蝥，晏青也，《名医》别出<a target="_blank" rel="noopener" href="https://www.yixue.com/%E8%8A%AB%E9%9D%92">芫青</a>条，非，芫晏音相近也，旧作猫，俗字。据吴氏云：一名班苗，是也。</p>
<h4 id="贝子"><a href="#贝子" class="headerlink" title="贝子"></a><a target="_blank" rel="noopener" href="https://www.yixue.com/%E8%B4%9D%E5%AD%90">贝子</a></h4><p>味咸平。</p>
<p>主目翳，鬼注，虫毒，<a target="_blank" rel="noopener" href="https://www.yixue.com/%E8%85%B9%E7%97%9B">腹痛</a>，下血，五癃，利水道，烧用之良。生池泽。</p>
<p>《名医》曰：一名<a target="_blank" rel="noopener" href="https://www.yixue.com/%E8%B4%9D%E9%BD%BF">贝齿</a>，生东海。</p>
<p>案《说文》云：贝，海介虫也，居陆名飙。在水名，象形，《尔雅》云：贝小者。郭璞云：今细贝，亦有紫色，出日南，又，小而椭。郭璞云：即上小贝。</p>
<h4 id="石蚕"><a href="#石蚕" class="headerlink" title="石蚕"></a>石蚕</h4><p>味咸寒。</p>
<p>主五癃，破石淋，堕胎，内解结气，利水道，除热。一名沙虱。生池泽。</p>
<p>《吴普》曰：石蚕亦名沙虱，神农雷公酸无毒，生汉中，治<a target="_blank" rel="noopener" href="https://www.yixue.com/%E4%BA%94%E6%B7%8B">五淋</a>，破随内结气，利水道，除热（《御览》）。</p>
<p>《名医》曰：生江汉。</p>
<p>案《广雅》云：沙虱，也。淮南万毕术云：沙虱，一名蓬活，一名地脾。</p>
<p>《御览》虫豸部引李当之云：类虫，形如老蚕，生附石。广志云：皆虱，虱色赤，大过虮，在水中，入人皮中，杀人，与李似不同。</p>
<h4 id="雀瓮"><a href="#雀瓮" class="headerlink" title="雀瓮"></a><a target="_blank" rel="noopener" href="https://www.yixue.com/%E9%9B%80%E7%93%AE">雀瓮</a></h4><p>味甘平。</p>
<p>主小儿惊痫，寒热，结气，蛊毒。鬼注。一名躁舍。</p>
<p>《名医》曰：生汉中，采蒸之，生树枝间，蛄蟖房也。八月取。</p>
<p>案《说文》云：蛄，蛄斯黑也。《尔雅》云蟔，蛄蟖.郭璞云：蛓属也，今青州人呼蛓为蛄蟖.按本经名为<a target="_blank" rel="noopener" href="https://www.yixue.com/%E9%9B%80">雀</a>瓮者。瓮与蛹音相近，以其如雀子，又如茧虫之蛹，因呼之。</p>
<h4 id="蜣螂"><a href="#蜣螂" class="headerlink" title="蜣螂"></a><a target="_blank" rel="noopener" href="https://www.yixue.com/%E8%9C%A3%E8%9E%82">蜣螂</a></h4><p>味咸寒。</p>
<p>主小儿惊痫，瘈疭，腹张，寒热，大人瘨疾狂易。一名蛣蜣。火熬之良。生池泽。《名医》曰：生长沙，五月五日取，蒸藏之。</p>
<p>案《说文》云：（虫郄），渠（虫郄），一曰天杜。《广雅》云：天杜，蜣螂也。《尔雅》云：蛣蜣，蜣螂，郭璞云：黑甲虫，啖粪土，玉篇，蜣螂同，《说文》无蜣字，渠，即蛣蜣，音之缓急。</p>
<h4 id="蝼蛄"><a href="#蝼蛄" class="headerlink" title="蝼蛄"></a><a target="_blank" rel="noopener" href="https://www.yixue.com/%E8%9D%BC%E8%9B%84">蝼蛄</a></h4><p>味咸寒。</p>
<p>主产难，出肉中刺（《御览》作刺在肉中），溃痈肿，下哽噎（《御览》作咽），<a target="_blank" rel="noopener" href="https://www.yixue.com/%E8%A7%A3%E6%AF%92">解毒</a>，除恶创。一名蟪蛄（《御览》作蟪蛄），一名天蝼，一名（榖禾易为上丿下虫）。夜出者良，生平泽。</p>
<p>《名医》曰：生东城，夏至取，暴干。</p>
<p>案《说文》云：蠹，蝼蛄也，蝼，蝼蛄也，姑，蝼蛄也。《广雅》云：炙鼠，津姑，蝼蜮，蟓蛉，蛞蝼，蝼蛄也，《夏小正》云：三月（榖禾易为上丿下虫）则鸣，（榖禾易为上丿下虫），天蝼也，《尔雅》云：（榖禾易为上丿下虫），天蝼，郭璞云：蝼蛄也。《淮南子》时则训云：孟夏之月，蝼蝈鸣，高诱云：蝼，蝼姑也，方言云：蛄诣，谓之杜格，蝼蛞，谓之蝼蜂，或谓之蟓蛉，南楚谓之杜<a target="_blank" rel="noopener" href="https://www.yixue.com/%E7%8B%97">狗</a>，或谓之（虫昏）蝼。陆玑诗疏云：本草又谓蝼蛄为石鼠，今无文。</p>
<h4 id="马陆"><a href="#马陆" class="headerlink" title="马陆"></a><a target="_blank" rel="noopener" href="https://www.yixue.com/%E9%A9%AC%E9%99%86">马陆</a></h4><p>味辛温。</p>
<p>主腹中大坚症，破积聚，<a target="_blank" rel="noopener" href="https://www.yixue.com/%E6%81%AF%E8%82%89">息肉</a>，恶创，白秃。一名百足。生川谷。</p>
<p>《吴普》曰：一名马轴，（《御览》）。</p>
<p>《名医》曰：一名马轴，生元菟。</p>
<p>案《说文》云：蠲，马蠲也，从虫皿，益声，勹象形。<a target="_blank" rel="noopener" href="https://www.yixue.com/%E6%98%8E%E5%A0%82">明堂</a>月令曰：腐草为蠲。《广雅》云，蛆蟝，马，马蚿也，又马践，蛆也。《尔雅》云：蛝，马践。郭璞云：马蠲匀，俗呼马蟝，《淮南子》时则训云：季夏之月，腐草化为蚈.高诱云：蚈，马蚈也，幽冀谓之秦渠，又蚈论训云：蚈足众，而走不若蛇，又兵略训云：若蚈之足。高诱云：蠸，马蚿也，方言云，马蚿，北燕谓之蛆渠，其大者谓之马蚰。《博物志》云：马蚿，一名百足，中断成两段，名行而去。</p>
<h4 id="地胆"><a href="#地胆" class="headerlink" title="地胆"></a><a target="_blank" rel="noopener" href="https://www.yixue.com/%E5%9C%B0%E8%83%86">地胆</a></h4><p>味辛寒。</p>
<p>主鬼注，寒热，鼠蝼，恶创，死肌，破<a target="_blank" rel="noopener" href="https://www.yixue.com/%E7%97%87%E7%98%95">症瘕</a>，堕胎。一名蚖青，生川谷。</p>
<p>《吴普》曰：地胆，一名元青，一名杜龙，一名青虹（《御览》）。</p>
<p>《名医》曰：一名青，生汶山，八月取。</p>
<p>案《广雅》云：地胆蛇要，青，青也，陶宏景云：状如大马蚁，有翼，伪者即班猫所化，状如<a target="_blank" rel="noopener" href="https://www.yixue.com/%E5%A4%A7%E8%B1%86">大豆</a>。</p>
<h4 id="鼠妇"><a href="#鼠妇" class="headerlink" title="鼠妇"></a><a target="_blank" rel="noopener" href="https://www.yixue.com/%E9%BC%A0%E5%A6%87">鼠妇</a></h4><p>味酸温。</p>
<p>主气癃，不得小便，女人月闭，<a target="_blank" rel="noopener" href="https://www.yixue.com/%E8%A1%80%E7%97%87">血症</a>，痫痓，寒热，利水道。一名负蟠，一名威。生平谷。</p>
<p>《名医》曰：一蜲生魏郡及人家地上，五月五日取。</p>
<p>案《说文》云：（女尹）（女尹）威，委<a target="_blank" rel="noopener" href="https://www.yixue.com/%E9%BB%8D">黍</a>，委黍，鼠妇也，蟠鼠负也。《尔雅》云：蟠，鼠负。郭璞云：瓮器底虫。又（女尹）威委黍。郭璞云：旧说，鼠妇别名。《毛诗》云：伊威在室。《传》云：伊威，委黍也。陆玑云：在壁根下，瓮底中生，似<a target="_blank" rel="noopener" href="https://www.yixue.com/%E7%99%BD%E9%B1%BC">白鱼</a>。</p>
<h4 id="荧火"><a href="#荧火" class="headerlink" title="荧火"></a>荧火</h4><p>味辛微温。</p>
<p>主明目，小儿火<a target="_blank" rel="noopener" href="https://www.yixue.com/%E5%88%9B%E4%BC%A4">创伤</a>，热，气，蛊毒，鬼注，通神。一名夜光（《御览》引云，一名熠耀，一名即照，《大观本》，作黑字）。生池泽。</p>
<p>《吴普》曰：荧火一名夜照，一名熠耀，一名救火，一名<a target="_blank" rel="noopener" href="https://www.yixue.com/%E6%99%AF%E5%A4%A9">景天</a>，一名据火，一名挟火（艺文类聚）。</p>
<p>《名医》曰：一名放光，一名熠耀，一名即照，生阶地，七月七日收，阴干。</p>
<p>案《说文》云：（上炎下舛），兵死及<a target="_blank" rel="noopener" href="https://www.yixue.com/%E7%89%9B">牛</a>马之血为<a target="_blank" rel="noopener" href="https://www.yixue.com/%E7%A3%B7">磷</a>，鬼火也，从炎舛。《尔雅》云：荧水即照。郭璞云：夜飞，腹下有火。《毛诗》云：熠耀宵行，《传》云熠耀，磷也，磷，荧火也，月令云：季夏之月，腐草化为荧。郑元云：萤飞虫，<a target="_blank" rel="noopener" href="https://www.yixue.com/%E8%90%A4%E7%81%AB">萤火</a>也，据毛苌以萤为磷，是也，《说文》无萤字，当以磷为之，《尔雅》作荧，亦是，旧作萤，非。又按月令，腐草为萤，当是蠲字假音。</p>
<h4 id="衣鱼"><a href="#衣鱼" class="headerlink" title="衣鱼"></a><a target="_blank" rel="noopener" href="https://www.yixue.com/%E8%A1%A3%E9%B1%BC">衣鱼</a></h4><p>味咸温。</p>
<p>无毒，主妇人疝瘕，<a target="_blank" rel="noopener" href="https://www.yixue.com/%E5%B0%8F%E4%BE%BF%E4%B8%8D%E5%88%A9">小便不利</a>（《御览》作<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>），小儿<a target="_blank" rel="noopener" href="https://www.yixue.com/%E4%B8%AD%E9%A3%8E">中风</a>（览作头风），<a target="_blank" rel="noopener" href="https://www.yixue.com/%E9%A1%B9%E5%BC%BA">项强</a>（《御览》作强），背起摩之。一名白鱼，生平洋。</p>
<p>《吴普》曰：衣中白鱼，一名蟫（《御览》）。</p>
<p>《名医》曰：一名蟫，生咸阳。</p>
<p>案《说文》云：蟫，白鱼也。《广雅》云：白鱼，蛃鱼也。《尔雅》云：蟫，白鱼。</p>
<p>郭璞云：衣书中虫，一名蚋鱼。</p>
<p>上虫，鱼，下品一十八种，旧同。</p>
<h3 id="果-2"><a href="#果-2" class="headerlink" title="果"></a>果</h3><h4 id="桃核仁"><a href="#桃核仁" class="headerlink" title="桃核仁"></a><a target="_blank" rel="noopener" href="https://www.yixue.com/%E6%A1%83">桃</a><a target="_blank" rel="noopener" href="https://www.yixue.com/%E6%A0%B8%E4%BB%81">核仁</a></h4><p>味苦平。</p>
<p>主<a target="_blank" rel="noopener" href="https://www.yixue.com/%E6%B7%A4%E8%A1%80">淤血</a>，血闭瘕<a target="_blank" rel="noopener" href="https://www.yixue.com/%E9%82%AA">邪</a>，杀小虫。<a target="_blank" rel="noopener" href="https://www.yixue.com/%E6%A1%83%E8%8A%B1">桃花</a>杀注恶鬼，令人好颜色。</p>
<p>桃<a target="_blank" rel="noopener" href="https://www.yixue.com/%E5%87%AB">凫</a>，微湿，主杀百鬼精物（初学记引云，枭桃在树不落，杀百鬼）。</p>
<p>桃毛，主下血瘕<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，积寒无子，桃蠹，杀鬼邪恶不祥。生<a target="_blank" rel="noopener" href="https://www.yixue.com/%E5%B7%9D%E8%B0%B7">川谷</a>。</p>
<p>《名医》曰：桃核，七月采，取仁，阴干，花三月三日采，阴干，桃凫一名桃奴，一名枭景，是实着树不落，实中者，正月采之，桃蠹，食桃树虫也。生太山。</p>
<p>案《说文》云：桃，果也。玉篇云：桃，毛果也。《尔雅》云：桃李丑核。郭璞云：子中有核仁。孙炎云：桃李之实，类皆有核。</p>
<h4 id="杏核仁"><a href="#杏核仁" class="headerlink" title="杏核仁"></a><a target="_blank" rel="noopener" href="https://www.yixue.com/%E6%9D%8F">杏</a>核仁</h4><p>味甘温。</p>
<p>主咳逆上气，雷呜，<a target="_blank" rel="noopener" href="https://www.yixue.com/%E5%96%89%E7%97%B9">喉痹</a>下气，产乳，金创，寒心，贲豚，生川谷。</p>
<p>《名医》曰：生晋山。</p>
<p>案《说文》云：杏，果也。《管子·地员篇》云：五沃之土，其木宜杏，高诱注《淮南子》云：杏有窍在中。</p>
<p>上果，下品二种旧同。</p>
<h3 id="米谷-2"><a href="#米谷-2" class="headerlink" title="米谷"></a>米谷</h3><h4 id="腐婢"><a href="#腐婢" class="headerlink" title="腐婢"></a><a target="_blank" rel="noopener" href="https://www.yixue.com/%E8%85%90%E5%A9%A2">腐婢</a></h4><p>味辛平。</p>
<p>主痎疟，<a target="_blank" rel="noopener" href="https://www.yixue.com/%E5%AF%92%E7%83%AD">寒热</a>，<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，<a target="_blank" rel="noopener" href="https://www.yixue.com/%E6%B3%84%E5%88%A9">泄利</a>，阴不起，病<a target="_blank" rel="noopener" href="https://www.yixue.com/%E9%85%92">酒</a>，<a target="_blank" rel="noopener" href="https://www.yixue.com/%E5%A4%B4%E7%97%9B">头痛</a>。生汉中。</p>
<p>《吴普》曰：小豆花，一名腐婢（旧作付月，误），<a target="_blank" rel="noopener" href="https://www.yixue.com/%E7%A5%9E%E5%86%9C">神农</a>甘毒，七月采，阴干，四十日，治<a target="_blank" rel="noopener" href="https://www.yixue.com/%E5%A4%B4">头</a><a target="_blank" rel="noopener" href="https://www.yixue.com/%E7%97%9B">痛</a>止渴（《御览》）。</p>
<p>《名医》曰：生汉中，即小豆花也，七月采，阴干。</p>
<p>上米，谷下品一种，旧同。</p>
<h3 id="菜-2"><a href="#菜-2" class="headerlink" title="菜"></a>菜</h3><h4 id="苦瓠"><a href="#苦瓠" class="headerlink" title="苦瓠"></a><a target="_blank" rel="noopener" href="https://www.yixue.com/%E8%8B%A6%E7%93%A0">苦瓠</a></h4><p>味苦寒。</p>
<p>主大<a target="_blank" rel="noopener" href="https://www.yixue.com/%E6%B0%B4">水</a>，面目四肢浮肿，下水，令人吐。生川泽。</p>
<p>《名医》曰：生晋地。</p>
<p>案《说文》云：瓠匏，匏瓠也。《广雅》云：匏瓠也。《尔雅》云：瓠栖瓣。《毛诗》云：瓠有苦叶。《传》云：匏谓之瓠，又九月断壶。《传》云：壶瓠也。古今注云：瓠，壶<a target="_blank" rel="noopener" href="https://www.yixue.com/%E8%8A%A6">芦</a>也，壶芦，瓠之无柄者，瓠，有柄者。又云：瓢瓠也，其曰匏，瓠则别名。</p>
<h4 id="水靳"><a href="#水靳" class="headerlink" title="水靳"></a>水靳</h4><p>味甘平。</p>
<p>主女子赤沃，<a target="_blank" rel="noopener" href="https://www.yixue.com/%E6%AD%A2%E8%A1%80">止血</a>养精，保血脉，<a target="_blank" rel="noopener" href="https://www.yixue.com/%E7%9B%8A%E6%B0%94">益气</a>，令人肥健，嗜食。一名水英，生池泽。</p>
<p>《名医》曰：生南海。</p>
<p>案《说文》云：芹，楚<a target="_blank" rel="noopener" href="https://www.yixue.com/%E8%91%B5">葵</a>也，近菜类也。《周礼》有近菹。《尔雅》云：芹，楚葵。</p>
<p>郭璞云：今水中<a target="_blank" rel="noopener" href="https://www.yixue.com/%E8%8A%B9%E8%8F%9C">芹菜</a>。字林云：芹草生水中。根可缘器，又云荶菜，似<a target="_blank" rel="noopener" href="https://www.yixue.com/%E8%92%9C">蒜</a>，生水中。</p>
<p>上菜，下品二种，旧同。</p>
<h3 id="未详"><a href="#未详" class="headerlink" title="未详"></a>未详</h3><h4 id="彼子"><a href="#彼子" class="headerlink" title="彼子"></a>彼子</h4><p>味甘温。</p>
<p>主腹中<a target="_blank" rel="noopener" href="https://www.yixue.com/%E9%82%AA%E6%B0%94">邪气</a>，去三虫，蛇螫，蛊毒，鬼注，伏尸。生山谷（旧在《唐本》退中）。</p>
<p>《名医》曰：生永昌。</p>
<p>案陶宏景云：方家从来无用此者，古今诸医，及药家子不复识，又一名<a target="_blank" rel="noopener" href="https://www.yixue.com/%E7%86%8A">熊</a>子，不知其形何类也，掌禹<a target="_blank" rel="noopener" href="https://www.yixue.com/%E9%94%A1">锡</a>云：树似<a target="_blank" rel="noopener" href="https://www.yixue.com/%E6%9D%89%E5%AD%90">杉子</a>如<a target="_blank" rel="noopener" href="https://www.yixue.com/%E6%A7%9F%E6%A6%94">槟榔</a>。<a target="_blank" rel="noopener" href="https://www.yixue.com/%E6%9C%AC%E7%BB%8F">本经</a>虫部云：彼子。</p>
<p>苏注云：彼字合从木。《尔雅》云：彼一名棑。</p>
<h2 id="《本草经》佚文"><a href="#《本草经》佚文" class="headerlink" title="《本草经》佚文"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-9-0.html">《本草经》佚文</a></h2><p>三合合三百六十五种，法三百六十五度，一度应一日，以成一岁（倍其数，合七百三十名也）。</p>
<p>掌禹锡曰：本草例，神农本经以朱书，《名医》别录以墨书，神农药三百六十五种，今此言倍其数，合七百三十名，是并《名医》别录副品而言也，则此下节别录之文也，当作墨书矣，盖传写浸久，朱墨错乱之所致耳。</p>
<p>案禹锡说是也，改为细字。</p>
<p>药有君臣佐使，以相宣摄合和，宜用一君、二臣、三佐、五使，又可一君，三臣，九佐使也。</p>
<p>药有阴阳，配合，子母兄弟，根茎花实，草石骨肉，有单行者，有相须者。有相使者，有相畏者，有相恶者，有相反者，有相杀者，凡此七情，合和时之当用，相须相使者良，勿用相恶相反者。若有毒宜制，可用相畏相杀者，不尔，勿合用也。</p>
<p>药有酸咸甘苦辛五</p>
<p>味，又有寒热温凉四气，及有毒无毒。阴干暴干，采造时月，生熟土地，所出真伪陈新，并各有法。</p>
<p>药性有宜丸者，宜散者，宜水煮者，宜酒渍者，宜膏煎者，亦有一物兼宜者。亦有不可入汤酒者。并随药性，不得违越。</p>
<p>欲疗病先察其原，先候病机。五脏未虚，六府未竭，血脉未乱，精神未散，服药必活。若病已成，可得半愈。病势已过，命将难全。</p>
<p>若用毒药疗病，先起如黍粟，病去即止。不去，倍之；不去，十之。取去为度。</p>
<p>疗寒以热药，疗热以寒药。饮食不消，以吐下药。鬼注蛊毒，以毒药。</p>
<p>痈肿创瘤，以创药。风湿，以风湿药。各随其所宜。</p>
<p>病在胸膈以上者，先食后服药。病在心腹以下者，先服药而后食。病在四肢血脉者，宜空腹而在旦。病在骨髓者，宜饱满而在夜。</p>
<p>夫大病之主，有中风伤寒，寒热温疟，中恶霍乱，大腹水肿，肠澼下利，大小便不通，贲肫，上气，咳逆，呕吐，黄疽，消渴，留饮，癖食，坚积，症瘕，惊邪瘨病，鬼注，喉痹，齿痛，耳聋，目盲，金创，踒折，痈肿，恶创，痔瘘，瘿瘤。男子五劳七伤，虚乏羸瘦，女子带下崩中，血闭阴蚀，虫蛇蛊毒所伤。此大略宗兆。其间变动枝叶，各宜依端绪以取之。</p>
<p>上药令人身安命延，升天神仙，遨游上下，役使万灵，体生毛羽，行厨立至（《抱朴子》内篇，引神农经，据太平《御览》校）。</p>
<p>中药养性，下药除病，能令毒虫不加，猛兽不犯，恶气不行，众妖并辟（《抱朴子》内篇，引神农经）。</p>
<p>太一子曰：凡药上者养命，中者养性，下者养病（艺文类聚引《本草经》）。</p>
<p>太一子曰：凡药上者养命，中药养性，下药养病，神农乃作赭鞭钩（尺制切），从六阴阳，与太乙外（巡字）。五岳四读，土地所生草石，骨肉心灰，皮，毛羽，万千类，皆鞭问之，得其所能治主，当其五</p>
<p>味。一日（二字旧误作百）。七十毒（太平《御览》引《本草经》）。</p>
<p>神农稽首再拜，问于太乙子曰：曾闻之时寿过百岁，而徂落之咎，独何气使然也。太乙子曰：天有九门，中道最良，神农乃从其尝药，以拯救人命（太平《御览》引《神农本草》）。</p>
<p>按此诸条，与今本经卷上文略相似，诸书所引。较本经文多。又云：是太一子说，今无者，疑后节之，其云赭鞭，钩，当是煮辨，候制之假音，鞭问之，即辨问之，无怪说也。</p>
<p>药物有大毒，不可入口鼻耳目者，即杀人，一曰钩吻（卢氏曰：阴地黄精，不相连，根苗独生者，是也）。二曰鸱（状如雌鸡，生山中）。三曰阴命（赤色，著木县其子，生海中）。四曰内童（状如鹅，亦生海中）。五曰鸩羽（如雀，墨头赤喙）。六曰（生海中，雄曰，雌曰想也，《博物志》引神农经）。</p>
<p>药种有五物，一曰狼毒，占斯解之，二曰巴头，藿汁解之，三曰黎，卢汤解之，四曰天雄乌头，大豆解之，五曰班茅，戎盐解之，毒菜害小儿，乳汁解，先食饮二升（《博物志》引神农经）。</p>
<p>五芝，及饵丹砂，玉札，曾青，雄黄，雌黄，云母，太乙禹余粮，各可单服之，皆令人飞行长生（《抱朴子》内篇，引神农四经）。</p>
<p>春夏为阳，秋冬为阴（文选注引《神农本草》）。</p>
<p>春为阳，阳温生万物（同上）。</p>
<p>黄精与术，饵之却粒，或遇凶年，可以绝粒，谓之米脯。（太平《御览》引《抱朴子》神农经）。</p>
<p>五味，养精神，强魂魄，</p>
<p>五石，养髓，肌肉肥泽，</p>
<p>诸药：</p>
<p>其味酸者，补肝养心除肾病，</p>
<p>其味苦者，补心养脾除肝病。</p>
<p>其味甘者，补肺养脾除心病，</p>
<p>其味辛者，补肺养肾除脾病，</p>
<p>其味咸者，补肺除肝病。</p>
<p>故五味应五行，四体应四时，夫人性生于四时然后命于五行以一补身，不死命神，以母养子，长生延年，以子守母除病究年（太平《御览》引养要略，神农经）。</p>
<p>案此诸条，当是玉石草木三品前总论，而后人节去。</p>
<h2 id="附：吴氏本草十二条"><a href="#附：吴氏本草十二条" class="headerlink" title="附：吴氏本草十二条"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-10-0.html">附：吴氏本草十二条</a></h2><p>龙眼，一名益智，一名比目（齐民要术）。</p>
<p>鼠尾，一名劲，一名山陵翘，治痢也。（太平《御览》）。</p>
<p>满阴实，生平谷，或圃中，延蔓如瓜，叶实如桃，七月采，止渴延年（太平《御览》）。</p>
<p>千岁垣中肤皮，得姜，赤石脂，治。（太平《御览》）。</p>
<p>小华，一名结草（太平《御览》）。</p>
<p>木瓜，生夷陵（太平《御览》）。</p>
<p>谷树皮，治喉闭，一名楮（太平《御览》）。</p>
<p>樱桃，味甘。主调中益气，令人好颜色，美志气。</p>
<p>一名朱桃，一名麦英也（艺文类聚）。</p>
<p>李核，治仆僵。花，令人好颜色（太平《御览》）。</p>
<p>大麦，一名穬麦，五谷之上盛，无毒，治消渴，除热益气，食密为使。</p>
<p>麦种一名小麦，无毒，治利而不中□（太平《御览》）。</p>
<p>豉，益人气（太平《御览》）。</p>
<p>晖日，一名鸩羽（太平《御览》）。</p>
<h2 id="附：诸药制使"><a href="#附：诸药制使" class="headerlink" title="附：诸药制使"></a><a target="_blank" rel="noopener" href="https://www.zysj.com.cn/lilunshuji/shennongbencaojing/104-11-0.html">附：诸药制使</a></h2><p>唐慎微曰：神农本经相使，正各一种，冀以药对参之，乃有两三。</p>
<p><strong>玉、石，上部。</strong></p>
<p>玉泉，畏款冬花。</p>
<p>玉屑，恶鹿角。</p>
<p>丹砂，恶磁石，畏咸水。</p>
<p>曾青，畏菟丝子。</p>
<p>石胆，水英为使，畏牡桂，菌桂，芫花，辛夷白。</p>
<p>钟乳，蛇床子为使，恶牡丹，牡蒙，元石，牡蒙，畏紫石英蘘草。</p>
<p>云母，泽泻为使，畏蛇甲及流水。</p>
<p>消石，为使，恶苦参苦菜，畏女菀。</p>
<p>朴消，畏麦句姜。</p>
<p>芒消，石苇为使，恶麦句姜。</p>
<p>矾石，甘草为使，畏母蛎。</p>
<p>滑石，石苇为使，恶曾青，紫石英，长石为使，畏扁青附子，不欲蛇甲，黄连，麦句姜。</p>
<p>白石英，恶马目毒公。</p>
<p>赤石脂，恶大黄，畏芫花。</p>
<p>黄石指，曾青为使，恶细辛，畏蜚蠊。</p>
<p>　　太一余粮，杜仲为使，畏铁落，昌蒲，贝母。</p>
<p><strong>玉、石，中部。</strong></p>
<p>水银，畏磁石。</p>
<p>殷孽，恶防己，畏木。</p>
<p>孔公孽，木兰为使，恶细辛。</p>
<p>阳起石，桑螵蛸为使，恶泽写，菌桂，雷丸，蛇脱皮。畏菟丝子。</p>
<p>石膏，鸡子为使，恶莽草毒公。</p>
<p>凝水石，畏地榆，解巴豆毒。</p>
<p>磁石，紫胡为使，畏黄石脂，恶牡丹。莽草。</p>
<p>元石，恶松脂，柏子仁，菌桂。</p>
<p>　　理石，滑石为使，恶麻黄。</p>
<p><strong>玉、石，下部。</strong></p>
<p>矾石，得火良，棘针为使，恶虎掌，毒公，鹜屎，细辛水。</p>
<p>青琅玕，得水银良，畏鸡骨，杀锡毒。</p>
<p>特生矾石得火良，畏水。</p>
<p>代赭，畏天雄。</p>
<p>方解石，恶巴豆。</p>
<p>　　大盐，漏芦为使。</p>
<p><strong>草药，上部。</strong></p>
<p>六艺，薯预为使，得发良，恶常山，畏扁青，茵陈。</p>
<p>术，防风，地榆为使。</p>
<p>天门冬，垣衣，地黄为使，畏曾青。</p>
<p>麦门冬，地黄，车前为使，恶款冬，苦瓠，畏苦参，青蘘.女萎蕤，主畏卤咸。</p>
<p>干地黄，得麦门冬，清酒良，恶贝母，畏无夷。</p>
<p>菖蒲，秦花，秦皮为使，恶地胆，麻黄。</p>
<p>泽泻，畏海蛤文蛤。</p>
<p>远志，得茯苓，冬葵子，龙骨良，杀天雄附子毒，畏珍珠，蜚蠊，藜芦齐蛤，薯预，紫芝为使，恶甘遂。</p>
<p>石斛，陆英为使，恶凝水石，巴豆，畏白僵蚕，雷丸。</p>
<p>菊花，术，枸杞根，桑根，白皮，为使。</p>
<p>甘草，术，干漆，苦参为使，恶远志，反甘遂，大戟，芫花，海藻。</p>
<p>人参，茯苓为使，恶溲疏，反藜芦。</p>
<p>牛膝，恶荧火，龟，陆英畏白。</p>
<p>细辛，曾青，东根为使，恶狼毒，山茱萸，黄耆，畏滑石，消石，反藜芦。</p>
<p>独活，蠡石为使。</p>
<p>柴胡，半夏为使，恶皂荚，畏女苑，藜芦，菴子，荆子，薏苡仁为使。</p>
<p>菥蓂子，得荆子，细辛，良，恶干姜，苦参。</p>
<p>龙胆，贯众为使，恶防葵、地黄。</p>
<p>菟丝子，得酒良，薯预，松脂为使，恶雚菌。</p>
<p>巴戟天，覆盆子为使，恶朝生，雷丸，丹参。</p>
<p>蒺藜子，乌头为使。</p>
<p>沙参，恶防己，反黎芦，防风，恶干姜，藜芦，白敛，芫花，杀附子毒。</p>
<p>络石，杜仲，牡丹为使，恶铁落，畏菖蒲，贝母。</p>
<p>黄连，黄芩，龙骨，理石为使，恶菊花，芫花，元参，白解皮，畏款冬，胜乌头，解巴豆毒。</p>
<p>丹参</p>
<p>味咸水，反藜芦。</p>
<p>天名精，垣衣为使。</p>
<p>决明子，蓍实为使，恶大麻子。</p>
<p>续断，地黄为使，恶雷丸。</p>
<p>芎穷，白芷为使。</p>
<p>黄蓍，恶龟甲。</p>
<p>杜若，得辛夷，细辛，良，恶柴胡，前胡。</p>
<p>蛇床子，恶牡丹，巴豆，贝母。</p>
<p>茜根，畏鼠姑。</p>
<p>飞蠊，得乌头，良，恶麻黄。</p>
<p>薇衔，得秦皮，良。</p>
<p>　　五味子，苁蓉为使，恶委蕤，胜乌头。</p>
<p><strong>草药，中部。</strong></p>
<p>当归，恶兰茹，畏菖蒲，海藻，牡蒙。</p>
<p>秦艽，菖蒲为使。</p>
<p>黄芩，山茱萸，龙骨为使，恶葱实，畏丹砂，牡丹，藜芦。</p>
<p>芍药，顺丸为使，恶石斛，芒消，畏石鳖甲，小蓟，反藜芦。</p>
<p>干姜，秦椒为使，恶黄连，黄芩，天鼠屎，杀半夏，莨菪毒。</p>
<p>藁本，畏茹。</p>
<p>麻黄，厚朴为使，恶辛夷，石韦。</p>
<p>葛根，杀野葛，巴豆，百药毒。</p>
<p>前胡，半夏不使，恶皂荚，畏藜芦。</p>
<p>贝母，厚朴，白薇为使，恶桃花，畏秦艽，矾石，莽草，反乌头。</p>
<p>栝楼，枸杞为使，恶干姜，畏牛膝，干漆，反乌头。</p>
<p>元参，恶黄耆，干姜，大枣，山茱萸，反藜芦。</p>
<p>苦参，元参为使，恶贝母，漏芦，菟丝子，反藜芦。</p>
<p>石龙芮，大戟为使，畏蛇蜕，吴茱萸。</p>
<p>萆薢，薏苡为使，畏葵根，大黄，柴胡，牡蛎，前胡。</p>
<p>石韦，滑石，杏仁为使，得菖蒲，良。</p>
<p>狗脊，萆薢为使，恶败酱。</p>
<p>瞿麦，蘘草，牡丹为使，恶螵蛸。</p>
<p>白芷，当归为使，恶旋复花。</p>
<p>紫菀，款冬为使，恶天雄，瞿麦，雷丸，远志，畏茵陈。</p>
<p>白藓皮，恶螵蛸，桔梗，茯苓，萆薢.白薇，恶黄耆，大黄，大戟，干姜，干漆，大枣，山茱萸。</p>
<p>紫参，畏辛夷。</p>
<p>淫羊藿，薯预为使。</p>
<p>款冬花，杏仁为使，得紫菀，良，恶皂荚，消石，元参，畏贝母，辛夷，麻黄，黄芩，黄连，黄耆，青葙。</p>
<p>牡丹，畏菟丝子。</p>
<p>防己，殷孽为使，恶细辛，畏萆薢，杀雄黄毒。</p>
<p>女苑，畏卤咸。</p>
<p>泽兰，防己为使。</p>
<p>地榆，得发良，恶麦门冬。</p>
<p>　　海藻，反甘草.</p>
<p><strong>草药，下部。</strong></p>
<p>大黄，黄芩为使。</p>
<p>桔梗，节皮为使，畏白芨，反龙胆，龙眼。</p>
<p>甘遂，瓜蒂为使，恶远志，反甘草。</p>
<p>葶苈，榆皮为使，得酒，良，恶僵蚕，石龙苪.芫花，决明为使，反甘草。</p>
<p>泽漆，小豆为使，恶薯预。</p>
<p>大戟，反甘草。</p>
<p>钩吻，半夏为使，恶黄芩。</p>
<p>黄连为使，反细辛，芍药，五参，恶大黄。</p>
<p>乌头，乌喙，莽草为使，反半夏，栝楼，贝母，白敛，白芨，恶藜芦。</p>
<p>天雄，远志为使，恶腐婢。</p>
<p>附子，地胆为使，恶蜈蚣，畏防风，甘草，黄耆，人参，乌韭，大豆。</p>
<p>贯众，雚菌为使。</p>
<p>半夏，射干为使，恶皂荚，畏雄黄，生姜，干姜，秦皮，龟甲，反乌头。</p>
<p>蜀漆，栝楼为使，恶贯众。</p>
<p>虎掌，蜀漆为使，畏莽草。</p>
<p>狼牙，芜荑为使，恶枣肌，地榆。</p>
<p>常山，畏玉朼.白芨，紫石英为使，恶理石，李核仁，杏仁。</p>
<p>白敛，代赭为使，反乌头。</p>
<p>雚菌，得酒，良，畏鸡子。</p>
<p>茹，甘草为使，恶麦门冬。</p>
<p>荩草，畏鼠妇。</p>
<p>夏枯草，土瓜为使。</p>
<p>狼毒，大豆为使，恶麦句姜。</p>
<p>　　鬼臼，畏衣。</p>
<p><strong>木药，上部。</strong></p>
<p>茯苓，茯神，马间为使，恶白敛，畏牡蒙，地榆，雄黄，秦芄，龟甲。</p>
<p>杜仲，恶蛇蜕，元参。</p>
<p>柏实，牡蛎，桂心，瓜子为使，畏菊花，羊蹄，诸石，曲。</p>
<p>干漆，半夏为使，畏鸡子。</p>
<p>蔓荆子，恶乌头，石膏。</p>
<p>五加皮，远志为使，畏蛇皮，元参。</p>
<p>孽木，恶干漆。</p>
<p>辛夷，芎为使，恶五石脂，畏菖蒲，蒲黄，黄连，石膏，黄环。</p>
<p>酸枣仁，恶防己。</p>
<p>槐子，景天为使。</p>
<p>　　牡荆实，防己为使，恶石膏。</p>
<p><strong>木药，中部。</strong></p>
<p>厚朴，干姜为使，恶泽泻，寒水石，消石。</p>
<p>山茱萸，蓼实为使，恶桔梗，防风，防己。</p>
<p>吴茱萸，蓼实为使，恶丹参，消石，白垩，畏紫石英。</p>
<p>秦皮，大戟为使，恶茱萸。</p>
<p>占斯，解狼毒毒。</p>
<p>栀子，解踯躅毒。</p>
<p>秦椒，恶栝楼，防葵，畏雌黄。</p>
<p>　　桑根，白皮，续断，桂心，麻子为使。</p>
<p><strong>木药，下部。</strong></p>
<p>黄环，鸢尾为使，恶茯苓，防己。</p>
<p>石南，五加皮为使。</p>
<p>巴豆，芫花为使，恶蘘草，畏大黄，黄连，藜芦，杀班蝥毒。</p>
<p>栾华，决明为使。</p>
<p>蜀椒，杏仁为使，畏款冬。</p>
<p>溲疏，漏芦为使。</p>
<p>皂荚，柏实为使，恶麦门冬，畏空青，人参，苦参。</p>
<p>　　雷丸，荔实，厚朴为使，恶葛根。</p>
<p><strong>兽，上部。</strong></p>
<p>龙骨，得人参，牛黄，良，畏石膏。</p>
<p>龙角，畏干漆，蜀椒，理石。</p>
<p>牛黄，人参为使，恶龙骨，地黄，龙胆，蜚蠊，畏牛膝。</p>
<p>白胶，得火，良，畏大黄。</p>
<p>　　阿胶，得火良，畏大黄。</p>
<p><strong>兽，中部。</strong></p>
<p>犀角，松子为使，恶雚菌，雷丸。</p>
<p>羖羊角，菟丝子为使。</p>
<p>鹿茸，麻勃为使。</p>
<p>鹿角，杜仲为使。</p>
<p>兽，下部。</p>
<p>麋脂，畏大黄。</p>
<p>　　伏翼，苋实，云实为使。天鼠屎，恶白敛，白薇。</p>
<p><strong>虫、鱼，上部。</strong></p>
<p>蜜蜡，恶芫花，齐蛤。</p>
<p>蜂子，畏黄芩，芍药，牡蛎。</p>
<p>牡蛎，贝母为使，得甘草，牛膝，远志，蛇床，良，恶麻黄，吴茱萸，辛夷。</p>
<p>桑螵蛸，畏旋复花。</p>
<p>海蛤，蜀漆为使，畏狗胆，甘遂，芫花。</p>
<p>　　龟甲，恶沙参，蜚蠊。</p>
<p><strong>虫、鱼，中部。</strong></p>
<p>蝟皮，得酒，良，畏桔梗，麦门冬。</p>
<p>蜥蜴，恶硫黄，班蝥，芜荑。</p>
<p>露蜂房，恶干姜，丹参，黄芩，芍药，牡蛎。</p>
<p>虫，畏皂荚，菖蒲。</p>
<p>蛴螬，蜚蠊为使，恶附子。</p>
<p>龟甲，恶矾石。</p>
<p>蟹，杀莨菪毒，漆毒。</p>
<p>蛇鱼甲，蜀漆为使，畏狗胆，甘遂，芫花。</p>
<p>　　乌贼，鱼骨，恶白敛，白芨。</p>
<p><strong>虫、鱼，下部。</strong></p>
<p>蜣螂，畏羊角，石膏。</p>
<p>蛇蜕，畏磁石，及酒。</p>
<p>班蝥，马刀为使，畏巴豆，丹参，空青，恶肤青。</p>
<p>地胆，恶甘草。</p>
<p>　　马刀，得水，良。</p>
<p><strong>果，上部。</strong></p>
<p>大枣，杀乌头，毒。</p>
<p><strong>果，下部。</strong></p>
<p>杏仁，得火，良，恶黄耆，黄芩，葛根，解锡胡粉毒。畏蘘草。</p>
<p><strong>菜，上部。</strong></p>
<p>冬葵子，黄芩为使。</p>
<p>　　葱实，解藜芦毒。</p>
<p><strong>米，上部。</strong></p>
<p>麻麻子，畏牡蛎，白薇，恶茯芩。</p>
<p><strong>米，中部。</strong></p>
<p>大豆，及黄卷，恶五参，龙胆，得前胡，乌喙，杏仁，牡蛎，良，杀乌头毒。</p>
<p>大麦，密为使。</p>
<p>上二百三十一种，有相制使，其余皆无（三十四种续添，案当云三十五种）。</p>
<p>立冬之日，菊，卷柏先生。时为阳起石，桑螵蛸。凡十物使。主二百草，为之长。</p>
<p>立春之日，木兰，射干先生。为柴胡，半夏使。主头痛，四十五节。</p>
<p>立夏之日，蜚蠊先生。为人参，茯芩使。主腹中。七节，保神守中。</p>
<p>夏至之日，豕首，茱萸先生。为牡蛎，乌喙使。主四肢。三十二节。</p>
<p>立秋之日，白芷，防风先生。为细辛，蜀漆使。主胸背。二十四节。（原注上此五条，出药对中，义旨渊深，非俗所究，虽莫可遵用，而是主统之本，故亦载之。）</p>

      
    </div>
    <footer class="article-footer">
      <a data-url="https://groupfusion.github.io/2021/01/15/%E4%B8%AD%E5%8C%BB/%E7%A5%9E%E5%86%9C%E6%9C%AC%E8%8D%89%E7%BB%8F/" data-id="clufjsd3c003jq8uz9u3vag0q" class="article-share-link">
        分享
      </a>
      
<ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E7%A5%9E%E5%86%9C%E6%9C%AC%E8%8D%89%E7%BB%8F/" rel="tag">神农本草经</a></li></ul>

    </footer>

  </div>

  
  
<nav class="article-nav">
  
  <a href="/2021/12/26/devlang/%E5%B7%A5%E4%BD%9C%E4%B8%AD%E6%8A%80%E6%9C%AF%E7%A7%AF%E7%B4%AF/" class="article-nav-link">
    <strong class="article-nav-caption">前一篇</strong>
    <div class="article-nav-title">
      
      工作学习中技术积累
      
    </div>
  </a>
  
  
  <a href="/2020/09/15/dev/%E7%B3%BB%E7%BB%9F%E8%AE%BE%E8%AE%A1%E9%9D%A2%E8%AF%95%E9%97%AE%E9%A2%98/" class="article-nav-link">
    <strong class="article-nav-caption">后一篇</strong>
    <div class="article-nav-title">系统设计面试问题</div>
  </a>
  
</nav>

  

  
  
  
  

</article>
</section>
    <footer class="footer">
  <div class="outer">
    <div class="float-right">
      <ul class="list-inline">
  
  <li><i class="fe fe-smile-alt"></i> <span id="busuanzi_value_site_uv"></span></li>
  
  <li><i class="fe fe-bookmark"></i> <span id="busuanzi_value_page_pv"></span></li>
  
</ul>
    </div>
    <ul class="list-inline">
      <li>码农军哥 &copy; 2024</li>
      
        <li></li>
      
      <li>Powered by <a href="http://hexo.io/" target="_blank">Hexo</a></li>
      <li>theme  <a target="_blank" rel="noopener" href="https://github.com/zhwangart/hexo-theme-ocean">Ocean</a></li>
    </ul>
  </div>
</footer>
  </main>
  <aside class="sidebar">
    <button class="navbar-toggle"></button>
<nav class="navbar">
  
  <div class="logo">
    <a href="/"><img src="/images/jerry.svg" alt="码农军哥"></a>
  </div>
  
  <ul class="nav nav-main">
    
    <li class="nav-item">
      <a class="nav-item-link" href="/">主页</a>
    </li>
    
    <li class="nav-item">
      <a class="nav-item-link" href="/archives">归档</a>
    </li>
    
    <li class="nav-item">
      <a class="nav-item-link" href="/gallery">相册</a>
    </li>
    
    <li class="nav-item">
      <a class="nav-item-link" href="/favorites">收藏</a>
    </li>
    
    <li class="nav-item">
      <a class="nav-item-link" href="/about">关于</a>
    </li>
    
    <li class="nav-item">
      <a class="nav-item-link nav-item-search" title="搜索">
        <i class="fe fe-search"></i>
        搜索
      </a>
    </li>
  </ul>
</nav>
<nav class="navbar navbar-bottom">
  <ul class="nav">
    <li class="nav-item">
      <div class="totop" id="totop">
  <i class="fe fe-rocket"></i>
</div>
    </li>
    <li class="nav-item">
      
      <a class="nav-item-link" target="_blank" href="/atom.xml" title="RSS Feed">
        <i class="fe fe-feed"></i>
      </a>
      
    </li>
  </ul>
</nav>
<div class="search-form-wrap">
  <div class="local-search local-search-plugin">
  <input type="search" id="local-search-input" class="local-search-input" placeholder="Search...">
  <div id="local-search-result" class="local-search-result"></div>
</div>
</div>
  </aside>
  
<script src="/js/jquery-2.0.3.min.js"></script>


<script src="/js/jquery.justifiedGallery.min.js"></script>


<script src="/js/lazyload.min.js"></script>


<script src="/js/busuanzi-2.3.pure.min.js"></script>



<script src="/fancybox/jquery.fancybox.min.js"></script>




<script src="/js/copybtn.js"></script>





<script src="/js/tocbot.min.js"></script>

<script>
  // Tocbot_v4.7.0  http://tscanlin.github.io/tocbot/
  tocbot.init({
    tocSelector: '.tocbot',
    contentSelector: '.article-entry',
    headingSelector: 'h1, h2, h3, h4, h5, h6',
    hasInnerContainers: true,
    scrollSmooth: true,
    positionFixedSelector: '.tocbot',
    positionFixedClass: 'is-position-fixed',
    fixedSidebarOffset: 'auto',
  });
</script>



<script src="/js/ocean.js"></script>

</body>

</html>